{"data":[{"name":"32:1","price":"Alif Laam Miim.[1]","arabic":"الٓمٓ","category":["32 (As-Sajda)","As-Sajda","Surah As-Sajda"],"ayahNumber":3504,"juzNumber":21,"footnotes":"[1] Inyuguti nk’izi twazivuzeho mu masura yatambutse.","lang":"rw"},{"name":"32:2","price":"Ihishurwa ry’igitabo kidashidikanywaho (Qur’an) ryaturutse kwa Nyagasani w’ibiremwa byose.","arabic":"تَنزِيلُ ٱلۡكِتَٰبِ لَا رَيۡبَ فِيهِ مِن رَّبِّ ٱلۡعَٰلَمِينَ","category":["32 (As-Sajda)","As-Sajda","Surah As-Sajda"],"ayahNumber":3505,"juzNumber":21,"footnotes":"","lang":"rw"},{"name":"32:3","price":"Cyangwa bavuga ko (Muhamadi) ari we wayihimbye? (Si ko bimeze), ahubwo yo ni ukuri kwaturutse kwa Nyagasani wawe ngo uyifashishe mu kuburira abantu batagezweho n’umuburizi uwo ari we wese mbere yawe kugira ngo bayoboke.","arabic":"أَمۡ يَقُولُونَ ٱفۡتَرَىٰهُۚ بَلۡ هُوَ ٱلۡحَقُّ مِن رَّبِّكَ لِتُنذِرَ قَوۡمٗا مَّآ أَتَىٰهُم مِّن نَّذِيرٖ مِّن قَبۡلِكَ لَعَلَّهُمۡ يَهۡتَدُونَ","category":["32 (As-Sajda)","As-Sajda","Surah As-Sajda"],"ayahNumber":3506,"juzNumber":21,"footnotes":"","lang":"rw"},{"name":"32:4","price":"Allah ni We waremye ibirere n’isi n’ibiri hagati yabyo mu minsi itandatu, hanyuma aganza hejuru ya Ar’shi. [1] Nta wundi murinzi cyangwa umuvugizi muzagira utari We. Ese ntabwo mwibuka?","arabic":"ٱللَّهُ ٱلَّذِي خَلَقَ ٱلسَّمَٰوَٰتِ وَٱلۡأَرۡضَ وَمَا بَيۡنَهُمَا فِي سِتَّةِ أَيَّامٖ ثُمَّ ٱسۡتَوَىٰ عَلَى ٱلۡعَرۡشِۖ مَا لَكُم مِّن دُونِهِۦ مِن وَلِيّٖ وَلَا شَفِيعٍۚ أَفَلَا تَتَذَكَّرُونَ","category":["32 (As-Sajda)","As-Sajda","Surah As-Sajda"],"ayahNumber":3507,"juzNumber":21,"footnotes":"[1] Reba ibisobanuro by’iri jambo muri Surat ul A’araf, aya ya 54.","lang":"rw"},{"name":"32:5","price":"Ayoborera mu kirere gahunda zose (z’ibiremwa) zigana ku isi, maze zikazamuka zigana iwe mu munsi umwe ungana n’imyaka igihumbi mu yo mubara (ku isi).","arabic":"يُدَبِّرُ ٱلۡأَمۡرَ مِنَ ٱلسَّمَآءِ إِلَى ٱلۡأَرۡضِ ثُمَّ يَعۡرُجُ إِلَيۡهِ فِي يَوۡمٖ كَانَ مِقۡدَارُهُۥٓ أَلۡفَ سَنَةٖ مِّمَّا تَعُدُّونَ","category":["32 (As-Sajda)","As-Sajda","Surah As-Sajda"],"ayahNumber":3508,"juzNumber":21,"footnotes":"","lang":"rw"},{"name":"32:6","price":"Uwo (Allah) ni Umumenyi w’ibyihishe n’ibigaragara, Umunyacyubahiro bihebuje, Nyirimbabazi.","arabic":"ذَٰلِكَ عَٰلِمُ ٱلۡغَيۡبِ وَٱلشَّهَٰدَةِ ٱلۡعَزِيزُ ٱلرَّحِيمُ","category":["32 (As-Sajda)","As-Sajda","Surah As-Sajda"],"ayahNumber":3509,"juzNumber":21,"footnotes":"","lang":"rw"},{"name":"32:7","price":"We watunganyije buri kintu yaremye, akanatangira iremwa ry’umuntu utari uriho, amuremye mu ibumba.","arabic":"ٱلَّذِيٓ أَحۡسَنَ كُلَّ شَيۡءٍ خَلَقَهُۥۖ وَبَدَأَ خَلۡقَ ٱلۡإِنسَٰنِ مِن طِينٖ","category":["32 (As-Sajda)","As-Sajda","Surah As-Sajda"],"ayahNumber":3510,"juzNumber":21,"footnotes":"","lang":"rw"},{"name":"32:8","price":"Hanyuma agena ko kororoka kwa muntu bizabaho binyuze mu mazi aciriritse (intanga).","arabic":"ثُمَّ جَعَلَ نَسۡلَهُۥ مِن سُلَٰلَةٖ مِّن مَّآءٖ مَّهِينٖ","category":["32 (As-Sajda)","As-Sajda","Surah As-Sajda"],"ayahNumber":3511,"juzNumber":21,"footnotes":"","lang":"rw"},{"name":"32:9","price":"Maze aramutunganya, amuhuhamo roho imuturutseho; abaha ukumva, amaso n’umutima. Ariko ni gake (yemwe bantu) mushimira!","arabic":"ثُمَّ سَوَّىٰهُ وَنَفَخَ فِيهِ مِن رُّوحِهِۦۖ وَجَعَلَ لَكُمُ ٱلسَّمۡعَ وَٱلۡأَبۡصَٰرَ وَٱلۡأَفۡـِٔدَةَۚ قَلِيلٗا مَّا تَشۡكُرُونَ","category":["32 (As-Sajda)","As-Sajda","Surah As-Sajda"],"ayahNumber":3512,"juzNumber":21,"footnotes":"","lang":"rw"},{"name":"32:10","price":"Baranavuga bati “Ese (nidupfa) tukaburira mu gitaka, tuzasubizwa ubuzima bundi bushya?” Ahubwo bo bahakana kuzahura na Nyagasani wabo.","arabic":"وَقَالُوٓاْ أَءِذَا ضَلَلۡنَا فِي ٱلۡأَرۡضِ أَءِنَّا لَفِي خَلۡقٖ جَدِيدِۭۚ بَلۡ هُم بِلِقَآءِ رَبِّهِمۡ كَٰفِرُونَ","category":["32 (As-Sajda)","As-Sajda","Surah As-Sajda"],"ayahNumber":3513,"juzNumber":21,"footnotes":"","lang":"rw"},{"name":"32:11","price":"Vuga (yewe Muhamadi) uti “Malayika w’urupfu ubashinzwe azabatwara ubuzima; hanyuma kwa Nyagasani wanyu ni ho muzasubizwa.”","arabic":"۞ قُلۡ يَتَوَفَّىٰكُم مَّلَكُ ٱلۡمَوۡتِ ٱلَّذِي وُكِّلَ بِكُمۡ ثُمَّ إِلَىٰ رَبِّكُمۡ تُرۡجَعُونَ","category":["32 (As-Sajda)","As-Sajda","Surah As-Sajda"],"ayahNumber":3514,"juzNumber":21,"footnotes":"","lang":"rw"},{"name":"32:12","price":"(Wari kubona bikomeye) iyaba wari kuzabona inkozi z’ibibi zubitse imitwe imbere ya Nyagasani wazo (zigira ziti) “Nyagasani! Twabonye kandi twumvise (ukuri kw’ibyo twahakanaga). Bityo, dusubize (ku isi) dukore ibikorwa byiza. Mu by’ukuri (ubu) twamenye ukuri!”","arabic":"وَلَوۡ تَرَىٰٓ إِذِ ٱلۡمُجۡرِمُونَ نَاكِسُواْ رُءُوسِهِمۡ عِندَ رَبِّهِمۡ رَبَّنَآ أَبۡصَرۡنَا وَسَمِعۡنَا فَٱرۡجِعۡنَا نَعۡمَلۡ صَٰلِحًا إِنَّا مُوقِنُونَ","category":["32 (As-Sajda)","As-Sajda","Surah As-Sajda"],"ayahNumber":3515,"juzNumber":21,"footnotes":"","lang":"rw"},{"name":"32:13","price":"N’iyo tuza kubishaka buri wese twari kumuha ukuyoboka kwe, ariko imvugo (y’ibihano) inturutseho ni impamo ko rwose nzuzuza umuriro wa Jahanamu amajini n’abantu bose hamwe.","arabic":"وَلَوۡ شِئۡنَا لَأٓتَيۡنَا كُلَّ نَفۡسٍ هُدَىٰهَا وَلَٰكِنۡ حَقَّ ٱلۡقَوۡلُ مِنِّي لَأَمۡلَأَنَّ جَهَنَّمَ مِنَ ٱلۡجِنَّةِ وَٱلنَّاسِ أَجۡمَعِينَ","category":["32 (As-Sajda)","As-Sajda","Surah As-Sajda"],"ayahNumber":3516,"juzNumber":21,"footnotes":"","lang":"rw"},{"name":"32:14","price":"Ngaho nimwumve (ibihano) kubera kwibagirwa ko muzahura n’uyu munsi wanyu, mu by’ukuri natwe twabibagiwe; kandi nimwumve ibihano bizahoraho kubera ibyo mwajyaga mukora.","arabic":"فَذُوقُواْ بِمَا نَسِيتُمۡ لِقَآءَ يَوۡمِكُمۡ هَٰذَآ إِنَّا نَسِينَٰكُمۡۖ وَذُوقُواْ عَذَابَ ٱلۡخُلۡدِ بِمَا كُنتُمۡ تَعۡمَلُونَ","category":["32 (As-Sajda)","As-Sajda","Surah As-Sajda"],"ayahNumber":3517,"juzNumber":21,"footnotes":"","lang":"rw"},{"name":"32:15","price":"Mu by’ukuri abemera amagambo yacu, ni ba bandi baca bugufi bakubama igihe bayibukijwe, basingiza ishimwe n’ikuzo bya Nyagasani wabo, kandi batibona.","arabic":"إِنَّمَا يُؤۡمِنُ بِـَٔايَٰتِنَا ٱلَّذِينَ إِذَا ذُكِّرُواْ بِهَا خَرُّواْۤ سُجَّدٗاۤ وَسَبَّحُواْ بِحَمۡدِ رَبِّهِمۡ وَهُمۡ لَا يَسۡتَكۡبِرُونَ۩","category":["32 (As-Sajda)","As-Sajda","Surah As-Sajda"],"ayahNumber":3518,"juzNumber":21,"footnotes":"","lang":"rw"},{"name":"32:16","price":"Begura imbavu zabo mu buryamo bwabo kugira ngo basabe Nyagasani wabo batinya (ibihano) kandi bizera (ingororano ze), ndetse bakanatanga mu byo twabafunguriye.","arabic":"تَتَجَافَىٰ جُنُوبُهُمۡ عَنِ ٱلۡمَضَاجِعِ يَدۡعُونَ رَبَّهُمۡ خَوۡفٗا وَطَمَعٗا وَمِمَّا رَزَقۡنَٰهُمۡ يُنفِقُونَ","category":["32 (As-Sajda)","As-Sajda","Surah As-Sajda"],"ayahNumber":3519,"juzNumber":21,"footnotes":"","lang":"rw"},{"name":"32:17","price":"Nta n’umwe uzi ibyo bahishiwe biryoheye ijisho, bizaba ingororano z’ibyo bajyaga bakora.","arabic":"فَلَا تَعۡلَمُ نَفۡسٞ مَّآ أُخۡفِيَ لَهُم مِّن قُرَّةِ أَعۡيُنٖ جَزَآءَۢ بِمَا كَانُواْ يَعۡمَلُونَ","category":["32 (As-Sajda)","As-Sajda","Surah As-Sajda"],"ayahNumber":3520,"juzNumber":21,"footnotes":"","lang":"rw"},{"name":"32:18","price":"Ese uwemera (Allah) ni kimwe n’inkozi y’ibibi? Ntibashobora kureshya (imbere ya Allah).","arabic":"أَفَمَن كَانَ مُؤۡمِنٗا كَمَن كَانَ فَاسِقٗاۚ لَّا يَسۡتَوُۥنَ","category":["32 (As-Sajda)","As-Sajda","Surah As-Sajda"],"ayahNumber":3521,"juzNumber":21,"footnotes":"","lang":"rw"},{"name":"32:19","price":"Ba bandi bemeye bakanakora ibikorwa byiza, bazagororerwa ubuturo mu ijuru nk’izimano ry’ibyo bajyaga bakora.","arabic":"أَمَّا ٱلَّذِينَ ءَامَنُواْ وَعَمِلُواْ ٱلصَّٰلِحَٰتِ فَلَهُمۡ جَنَّٰتُ ٱلۡمَأۡوَىٰ نُزُلَۢا بِمَا كَانُواْ يَعۡمَلُونَ","category":["32 (As-Sajda)","As-Sajda","Surah As-Sajda"],"ayahNumber":3522,"juzNumber":21,"footnotes":"","lang":"rw"},{"name":"32:20","price":"Naho inkozi z’ibibi, ubuturo bwazo buzaba umuriro; buri uko bazajya bashaka kuwuvamo, bazajya bawusubizwamo maze babwirwe bati “Ngaho nimwumve ibihano by’umuriro mwajyaga muhakana!”","arabic":"وَأَمَّا ٱلَّذِينَ فَسَقُواْ فَمَأۡوَىٰهُمُ ٱلنَّارُۖ كُلَّمَآ أَرَادُوٓاْ أَن يَخۡرُجُواْ مِنۡهَآ أُعِيدُواْ فِيهَا وَقِيلَ لَهُمۡ ذُوقُواْ عَذَابَ ٱلنَّارِ ٱلَّذِي كُنتُم بِهِۦ تُكَذِّبُونَ","category":["32 (As-Sajda)","As-Sajda","Surah As-Sajda"],"ayahNumber":3523,"juzNumber":21,"footnotes":"","lang":"rw"},{"name":"32:21","price":"Kandi rwose tuzabasogongeza ku bihano bya hafi (hano ku isi) mbere y’ibihano bihambaye (byo ku munsi w’imperuka) kugira ngo bisubireho.","arabic":"وَلَنُذِيقَنَّهُم مِّنَ ٱلۡعَذَابِ ٱلۡأَدۡنَىٰ دُونَ ٱلۡعَذَابِ ٱلۡأَكۡبَرِ لَعَلَّهُمۡ يَرۡجِعُونَ","category":["32 (As-Sajda)","As-Sajda","Surah As-Sajda"],"ayahNumber":3524,"juzNumber":21,"footnotes":"","lang":"rw"},{"name":"32:22","price":"Ese ni nde muhemu kurusha uwibutswa amagambo ya Nyagasani we maze akayatera umugongo? Mu by’ukuri tuzihorera ku nkozi z’ibibi.","arabic":"وَمَنۡ أَظۡلَمُ مِمَّن ذُكِّرَ بِـَٔايَٰتِ رَبِّهِۦ ثُمَّ أَعۡرَضَ عَنۡهَآۚ إِنَّا مِنَ ٱلۡمُجۡرِمِينَ مُنتَقِمُونَ","category":["32 (As-Sajda)","As-Sajda","Surah As-Sajda"],"ayahNumber":3525,"juzNumber":21,"footnotes":"","lang":"rw"},{"name":"32:23","price":"Kandi rwose twahaye Musa igitabo (Tawurati). Bityo, ntuzagire ugushidikanya ko kuzahura na we.[1] Kandi twakigize umuyoboro kuri bene Isiraheli.","arabic":"وَلَقَدۡ ءَاتَيۡنَا مُوسَى ٱلۡكِتَٰبَ فَلَا تَكُن فِي مِرۡيَةٖ مِّن لِّقَآئِهِۦۖ وَجَعَلۡنَٰهُ هُدٗى لِّبَنِيٓ إِسۡرَٰٓءِيلَ","category":["32 (As-Sajda)","As-Sajda","Surah As-Sajda"],"ayahNumber":3526,"juzNumber":21,"footnotes":"[1] Abazahura bavugwa muri uyu murongo ni Musa na Muhamadi (Imana ibahe amahoro n’imigisha) ubwo bahuraga mu ijoro rya Is’ra-i na Miraji, igihe Inumwa Muhamadi yavanwaga i Maka akajyanwa i Yeruzalemu hanyuma akajyanwa mu Ijuru.","lang":"rw"},{"name":"32:24","price":"Kandi bamwe muri bo (bene Isiraheli) twabagize abayobozi bayobora ku bw’itegeko ryacu, ubwo bihanganaga bakanemera amagambo yacu batayashidikanyaho.","arabic":"وَجَعَلۡنَا مِنۡهُمۡ أَئِمَّةٗ يَهۡدُونَ بِأَمۡرِنَا لَمَّا صَبَرُواْۖ وَكَانُواْ بِـَٔايَٰتِنَا يُوقِنُونَ","category":["32 (As-Sajda)","As-Sajda","Surah As-Sajda"],"ayahNumber":3527,"juzNumber":21,"footnotes":"","lang":"rw"},{"name":"32:25","price":"Mu by’ukuri Nyagasani wawe ni We uzabakiranura ku munsi w’imperuka mu byo batavugagaho rumwe.","arabic":"إِنَّ رَبَّكَ هُوَ يَفۡصِلُ بَيۡنَهُمۡ يَوۡمَ ٱلۡقِيَٰمَةِ فِيمَا كَانُواْ فِيهِ يَخۡتَلِفُونَ","category":["32 (As-Sajda)","As-Sajda","Surah As-Sajda"],"ayahNumber":3528,"juzNumber":21,"footnotes":"","lang":"rw"},{"name":"32:26","price":"Ese ntibibabera ikimenyetso iyo bibajije umubare w’ibisekuru twarimbuye mbere yabo, bakaba banyura mu matongo yabyo? Mu by’ukuri muri ibyo harimo ibimenyetso; ese ntibumva?","arabic":"أَوَلَمۡ يَهۡدِ لَهُمۡ كَمۡ أَهۡلَكۡنَا مِن قَبۡلِهِم مِّنَ ٱلۡقُرُونِ يَمۡشُونَ فِي مَسَٰكِنِهِمۡۚ إِنَّ فِي ذَٰلِكَ لَأٓيَٰتٍۚ أَفَلَا يَسۡمَعُونَ","category":["32 (As-Sajda)","As-Sajda","Surah As-Sajda"],"ayahNumber":3529,"juzNumber":21,"footnotes":"","lang":"rw"},{"name":"32:27","price":"Ese ntibabona uko twohereza amazi ku butaka bwumagaye, tukayeresha ibimera bitanga amafunguro ku matungo yabo ndetse na bo ubwabo? Ese ntibabona?","arabic":"أَوَلَمۡ يَرَوۡاْ أَنَّا نَسُوقُ ٱلۡمَآءَ إِلَى ٱلۡأَرۡضِ ٱلۡجُرُزِ فَنُخۡرِجُ بِهِۦ زَرۡعٗا تَأۡكُلُ مِنۡهُ أَنۡعَٰمُهُمۡ وَأَنفُسُهُمۡۚ أَفَلَا يُبۡصِرُونَ","category":["32 (As-Sajda)","As-Sajda","Surah As-Sajda"],"ayahNumber":3530,"juzNumber":21,"footnotes":"","lang":"rw"},{"name":"32:28","price":"Baranavuga bati “Ese uko kudukiranura kuzaba ryari, niba muri abanyakuri?”","arabic":"وَيَقُولُونَ مَتَىٰ هَٰذَا ٱلۡفَتۡحُ إِن كُنتُمۡ صَٰدِقِينَ","category":["32 (As-Sajda)","As-Sajda","Surah As-Sajda"],"ayahNumber":3531,"juzNumber":21,"footnotes":"","lang":"rw"},{"name":"32:29","price":"Vuga (yewe Muhamadi) uti “Ku munsi w’urubanza, ukwemera kwa ba bandi bahakanye nta cyo kuzabamarira kandi ntibazarindirizwa (kugira ngo bicuze).”","arabic":"قُلۡ يَوۡمَ ٱلۡفَتۡحِ لَا يَنفَعُ ٱلَّذِينَ كَفَرُوٓاْ إِيمَٰنُهُمۡ وَلَا هُمۡ يُنظَرُونَ","category":["32 (As-Sajda)","As-Sajda","Surah As-Sajda"],"ayahNumber":3532,"juzNumber":21,"footnotes":"","lang":"rw"},{"name":"32:30","price":"Ngaho bitarure ubirengagize unategereze (ibizababaho), mu by’ukuri na bo bategereje (ibizakubaho).","arabic":"فَأَعۡرِضۡ عَنۡهُمۡ وَٱنتَظِرۡ إِنَّهُم مُّنتَظِرُونَ","category":["32 (As-Sajda)","As-Sajda","Surah As-Sajda"],"ayahNumber":3533,"juzNumber":21,"footnotes":"","lang":"rw"}],"chapter":["32 (As-Sajda)","As-Sajda","Surah As-Sajda","Chapter As-Sajda","Sajda","Surah Sajda","Chapter Sajda","As Sajda","Surah As Sajda","Chapter As Sajda","Surah 32","Chapter 32","The Prostration","السَّجدَة"]}