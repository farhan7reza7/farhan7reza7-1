{"data":[{"name":"50:1","price":"Qaaf. [1] Ndahiye iyi Qur’an yuje ikuzo.","arabic":"قٓۚ وَٱلۡقُرۡءَانِ ٱلۡمَجِيدِ","category":["50 (Qaf)","Qaf","Surah Qaf"],"ayahNumber":4631,"juzNumber":26,"footnotes":"[1] Inyuguti nk’izi twazivuzeho mu masura yatambutse.","lang":"rw"},{"name":"50:2","price":"Ahubwo batangajwe n’uko umuburizi yaje aturutse muri bo. Bityo abahakanyi baravuga bati “Iki ni ikintu gitangaje!”","arabic":"بَلۡ عَجِبُوٓاْ أَن جَآءَهُم مُّنذِرٞ مِّنۡهُمۡ فَقَالَ ٱلۡكَٰفِرُونَ هَٰذَا شَيۡءٌ عَجِيبٌ","category":["50 (Qaf)","Qaf","Surah Qaf"],"ayahNumber":4632,"juzNumber":26,"footnotes":"","lang":"rw"},{"name":"50:3","price":"Ese nidupfa tugahinduka igitaka (tuzazurwa)? Uko kugaruka kuri kure (ntikwabaho).","arabic":"أَءِذَا مِتۡنَا وَكُنَّا تُرَابٗاۖ ذَٰلِكَ رَجۡعُۢ بَعِيدٞ","category":["50 (Qaf)","Qaf","Surah Qaf"],"ayahNumber":4633,"juzNumber":26,"footnotes":"","lang":"rw"},{"name":"50:4","price":"Rwose tuzi neza icyo ubutaka bugenda bugabanyaho (ku mibiri yabo igihe bari mu mva). Kandi dufite igitabo kirinzwe (kibitse buri kintu).","arabic":"قَدۡ عَلِمۡنَا مَا تَنقُصُ ٱلۡأَرۡضُ مِنۡهُمۡۖ وَعِندَنَا كِتَٰبٌ حَفِيظُۢ","category":["50 (Qaf)","Qaf","Surah Qaf"],"ayahNumber":4634,"juzNumber":26,"footnotes":"","lang":"rw"},{"name":"50:5","price":"Nyamara bahinyuye ukuri ubwo kwabageragaho; bityo, barahuzagurika (ntibashobora gutandukanya ukuri n’ikinyoma).","arabic":"بَلۡ كَذَّبُواْ بِٱلۡحَقِّ لَمَّا جَآءَهُمۡ فَهُمۡ فِيٓ أَمۡرٖ مَّرِيجٍ","category":["50 (Qaf)","Qaf","Surah Qaf"],"ayahNumber":4635,"juzNumber":26,"footnotes":"","lang":"rw"},{"name":"50:6","price":"Ese ntibitegereza ikirere kiri hejuru yabo uko twacyubatse maze tukanagitaka, kikaba nta n’imyenge gifite?","arabic":"أَفَلَمۡ يَنظُرُوٓاْ إِلَى ٱلسَّمَآءِ فَوۡقَهُمۡ كَيۡفَ بَنَيۡنَٰهَا وَزَيَّنَّٰهَا وَمَا لَهَا مِن فُرُوجٖ","category":["50 (Qaf)","Qaf","Surah Qaf"],"ayahNumber":4636,"juzNumber":26,"footnotes":"","lang":"rw"},{"name":"50:7","price":"N’isi twarayishashe maze tuyishimangiza imisozi, nuko tuyimezaho buri bwoko bw’ibimera bushimishije.","arabic":"وَٱلۡأَرۡضَ مَدَدۡنَٰهَا وَأَلۡقَيۡنَا فِيهَا رَوَٰسِيَ وَأَنۢبَتۡنَا فِيهَا مِن كُلِّ زَوۡجِۭ بَهِيجٖ","category":["50 (Qaf)","Qaf","Surah Qaf"],"ayahNumber":4637,"juzNumber":26,"footnotes":"","lang":"rw"},{"name":"50:8","price":"(Ibi twabikoze kugira ngo bibe) isomo n’urwibutso kuri buri mugaragu (wa Allah) wicuza.","arabic":"تَبۡصِرَةٗ وَذِكۡرَىٰ لِكُلِّ عَبۡدٖ مُّنِيبٖ","category":["50 (Qaf)","Qaf","Surah Qaf"],"ayahNumber":4638,"juzNumber":26,"footnotes":"","lang":"rw"},{"name":"50:9","price":"Twanamanuye amazi yuje imigisha (imvura) aturutse mu kirere, maze tuyameresha imirima n’impeke zisarurwa,","arabic":"وَنَزَّلۡنَا مِنَ ٱلسَّمَآءِ مَآءٗ مُّبَٰرَكٗا فَأَنۢبَتۡنَا بِهِۦ جَنَّٰتٖ وَحَبَّ ٱلۡحَصِيدِ","category":["50 (Qaf)","Qaf","Surah Qaf"],"ayahNumber":4639,"juzNumber":26,"footnotes":"","lang":"rw"},{"name":"50:10","price":"N’imitende miremire ifite amaseri ahekeranye neza,","arabic":"وَٱلنَّخۡلَ بَاسِقَٰتٖ لَّهَا طَلۡعٞ نَّضِيدٞ","category":["50 (Qaf)","Qaf","Surah Qaf"],"ayahNumber":4640,"juzNumber":26,"footnotes":"","lang":"rw"},{"name":"50:11","price":"Kugira ngo bibe amafunguro ku bagaragu banjye. Tunayahesha ubuzima ubutaka bwapfuye. Uko ni ko izuka ry’abapfuye rizagenda.","arabic":"رِّزۡقٗا لِّلۡعِبَادِۖ وَأَحۡيَيۡنَا بِهِۦ بَلۡدَةٗ مَّيۡتٗاۚ كَذَٰلِكَ ٱلۡخُرُوجُ","category":["50 (Qaf)","Qaf","Surah Qaf"],"ayahNumber":4641,"juzNumber":26,"footnotes":"","lang":"rw"},{"name":"50:12","price":"Mbere yabo (abahakanyi b’i Maka), abantu ba Nuhu n’abari baturiye iriba rya Rasi ndetse n’abantu bo mu bwoko bwa Thamudu bahinyuye Intumwa zabo,","arabic":"كَذَّبَتۡ قَبۡلَهُمۡ قَوۡمُ نُوحٖ وَأَصۡحَٰبُ ٱلرَّسِّ وَثَمُودُ","category":["50 (Qaf)","Qaf","Surah Qaf"],"ayahNumber":4642,"juzNumber":26,"footnotes":"","lang":"rw"},{"name":"50:13","price":"N’aba Adi na Farawo ndetse n’abavandimwe ba Lutwi (Loti),","arabic":"وَعَادٞ وَفِرۡعَوۡنُ وَإِخۡوَٰنُ لُوطٖ","category":["50 (Qaf)","Qaf","Surah Qaf"],"ayahNumber":4643,"juzNumber":26,"footnotes":"","lang":"rw"},{"name":"50:14","price":"N’abantu ba Ayikat (b’i Madiyani), n’abantu ba Tubba’i (abami bo mu gihugu cya Yemeni) bose bahinyuye Intumwa zabo, maze mbasohorezaho isezerano ryanjye (ryo kubahana).","arabic":"وَأَصۡحَٰبُ ٱلۡأَيۡكَةِ وَقَوۡمُ تُبَّعٖۚ كُلّٞ كَذَّبَ ٱلرُّسُلَ فَحَقَّ وَعِيدِ","category":["50 (Qaf)","Qaf","Surah Qaf"],"ayahNumber":4644,"juzNumber":26,"footnotes":"","lang":"rw"},{"name":"50:15","price":"Ese twaba twarananijwe n’ukurema kwa mbere (ku buryo ukurema kwa kabiri kwatunanira)? Ahubwo bari mu gushidikanya ku kurema gushya (izuka).","arabic":"أَفَعَيِينَا بِٱلۡخَلۡقِ ٱلۡأَوَّلِۚ بَلۡ هُمۡ فِي لَبۡسٖ مِّنۡ خَلۡقٖ جَدِيدٖ","category":["50 (Qaf)","Qaf","Surah Qaf"],"ayahNumber":4645,"juzNumber":26,"footnotes":"","lang":"rw"},{"name":"50:16","price":"Mu by’ukuri twaremye umuntu kandi tuzi ibyo umutima we umwoshya. Kandi tumuri bugufi kurusha umutsi w’ubuzima (wo mu ijosi; ujyana amaraso mu bwonko).","arabic":"وَلَقَدۡ خَلَقۡنَا ٱلۡإِنسَٰنَ وَنَعۡلَمُ مَا تُوَسۡوِسُ بِهِۦ نَفۡسُهُۥۖ وَنَحۡنُ أَقۡرَبُ إِلَيۡهِ مِنۡ حَبۡلِ ٱلۡوَرِيدِ","category":["50 (Qaf)","Qaf","Surah Qaf"],"ayahNumber":4646,"juzNumber":26,"footnotes":"","lang":"rw"},{"name":"50:17","price":"(Zirikana) ko abakira babiri (abamalayika bashinzwe gukurikirana umuntu), bakira (ibyo avuga n’ibyo akora); umwe yicaye iburyo undi ibumoso.","arabic":"إِذۡ يَتَلَقَّى ٱلۡمُتَلَقِّيَانِ عَنِ ٱلۡيَمِينِ وَعَنِ ٱلشِّمَالِ قَعِيدٞ","category":["50 (Qaf)","Qaf","Surah Qaf"],"ayahNumber":4647,"juzNumber":26,"footnotes":"","lang":"rw"},{"name":"50:18","price":"(Umuntu) nta jambo na rimwe yavuga ngo habure umugenzuzi umuri hafi (uryandika).","arabic":"مَّا يَلۡفِظُ مِن قَوۡلٍ إِلَّا لَدَيۡهِ رَقِيبٌ عَتِيدٞ","category":["50 (Qaf)","Qaf","Surah Qaf"],"ayahNumber":4648,"juzNumber":26,"footnotes":"","lang":"rw"},{"name":"50:19","price":"Kandi ibimenyetso bibimburira urupfu bigaragaza ukuri bizaza nta kabuza.. (Maze abwirwe ati) “Ibyo ni byo wajyaga wihunza”.","arabic":"وَجَآءَتۡ سَكۡرَةُ ٱلۡمَوۡتِ بِٱلۡحَقِّۖ ذَٰلِكَ مَا كُنتَ مِنۡهُ تَحِيدُ","category":["50 (Qaf)","Qaf","Surah Qaf"],"ayahNumber":4649,"juzNumber":26,"footnotes":"","lang":"rw"},{"name":"50:20","price":"Nuko impanda nivuzwa, uwo ni wo uzaba ari umunsi w’ibihano (umunsi w’izuka).","arabic":"وَنُفِخَ فِي ٱلصُّورِۚ ذَٰلِكَ يَوۡمُ ٱلۡوَعِيدِ","category":["50 (Qaf)","Qaf","Surah Qaf"],"ayahNumber":4650,"juzNumber":26,"footnotes":"","lang":"rw"},{"name":"50:21","price":"Buri muntu azaza ari kumwe n’(umumalayika) umushoreye ndetse n’(umumalayika) umushinja.","arabic":"وَجَآءَتۡ كُلُّ نَفۡسٖ مَّعَهَا سَآئِقٞ وَشَهِيدٞ","category":["50 (Qaf)","Qaf","Surah Qaf"],"ayahNumber":4651,"juzNumber":26,"footnotes":"","lang":"rw"},{"name":"50:22","price":"(Umunyabyaha azabwirwa ati) “Rwose wari mu burangare (utita) kuri ibi, ariko twagukuyeho igikingirizo (cyakingirizaga umutima wawe), none uyu munsi amaso yawe yatyaye (arabona byose).”","arabic":"لَّقَدۡ كُنتَ فِي غَفۡلَةٖ مِّنۡ هَٰذَا فَكَشَفۡنَا عَنكَ غِطَآءَكَ فَبَصَرُكَ ٱلۡيَوۡمَ حَدِيدٞ","category":["50 (Qaf)","Qaf","Surah Qaf"],"ayahNumber":4652,"juzNumber":26,"footnotes":"","lang":"rw"},{"name":"50:23","price":"Umusangirangendo we (malayika umushinzwe) azavuga ati “Iki (ni cyo gitabo cy’ibikorwa bye) gitunganyije mfite.”","arabic":"وَقَالَ قَرِينُهُۥ هَٰذَا مَا لَدَيَّ عَتِيدٌ","category":["50 (Qaf)","Qaf","Surah Qaf"],"ayahNumber":4653,"juzNumber":26,"footnotes":"","lang":"rw"},{"name":"50:24","price":"(Allah azabwira abo bamalayika bombi ati) “Nimujugunye mu muriro wa Jahanamu buri muhakanyi wigometse”,","arabic":"أَلۡقِيَا فِي جَهَنَّمَ كُلَّ كَفَّارٍ عَنِيدٖ","category":["50 (Qaf)","Qaf","Surah Qaf"],"ayahNumber":4654,"juzNumber":26,"footnotes":"","lang":"rw"},{"name":"50:25","price":"Ubangamira ibyiza, urengera kandi ushidikanya,","arabic":"مَّنَّاعٖ لِّلۡخَيۡرِ مُعۡتَدٖ مُّرِيبٍ","category":["50 (Qaf)","Qaf","Surah Qaf"],"ayahNumber":4655,"juzNumber":26,"footnotes":"","lang":"rw"},{"name":"50:26","price":"Wa wundi wabangikanyije Allah n’indi mana. Nimumujugunye mu bihano bikaze.","arabic":"ٱلَّذِي جَعَلَ مَعَ ٱللَّهِ إِلَٰهًا ءَاخَرَ فَأَلۡقِيَاهُ فِي ٱلۡعَذَابِ ٱلشَّدِيدِ","category":["50 (Qaf)","Qaf","Surah Qaf"],"ayahNumber":4656,"juzNumber":26,"footnotes":"","lang":"rw"},{"name":"50:27","price":"Mugenzi we (Shitani) azavuga ati “Nyagasani wacu! Sinamuyobeje, ahubwo we yari mu buyobe buri kure (y’ukuri).”","arabic":"۞ قَالَ قَرِينُهُۥ رَبَّنَا مَآ أَطۡغَيۡتُهُۥ وَلَٰكِن كَانَ فِي ضَلَٰلِۭ بَعِيدٖ","category":["50 (Qaf)","Qaf","Surah Qaf"],"ayahNumber":4657,"juzNumber":26,"footnotes":"","lang":"rw"},{"name":"50:28","price":"(Allah azavuga ati) “Mwijya impaka imbere yanjye kandi narababuriye mbere (ko hazabaho) ibihano”,","arabic":"قَالَ لَا تَخۡتَصِمُواْ لَدَيَّ وَقَدۡ قَدَّمۡتُ إِلَيۡكُم بِٱلۡوَعِيدِ","category":["50 (Qaf)","Qaf","Surah Qaf"],"ayahNumber":4658,"juzNumber":26,"footnotes":"","lang":"rw"},{"name":"50:29","price":"“Iwanjye ijambo ntirihindurwa, kandi sinjya mpuguza abagaragu banjye.”","arabic":"مَا يُبَدَّلُ ٱلۡقَوۡلُ لَدَيَّ وَمَآ أَنَا۠ بِظَلَّٰمٖ لِّلۡعَبِيدِ","category":["50 (Qaf)","Qaf","Surah Qaf"],"ayahNumber":4659,"juzNumber":26,"footnotes":"","lang":"rw"},{"name":"50:30","price":"Zirikana umunsi tuzabwira umuriro wa Jahanamu tuti “Ese wuzuye?” Maze uvuge uti “Ese hari inyongera (y’abandi ngo mubampe)?”","arabic":"يَوۡمَ نَقُولُ لِجَهَنَّمَ هَلِ ٱمۡتَلَأۡتِ وَتَقُولُ هَلۡ مِن مَّزِيدٖ","category":["50 (Qaf)","Qaf","Surah Qaf"],"ayahNumber":4660,"juzNumber":26,"footnotes":"","lang":"rw"},{"name":"50:31","price":"Kandi ijuru rizegerezwa abagandukira Allah.","arabic":"وَأُزۡلِفَتِ ٱلۡجَنَّةُ لِلۡمُتَّقِينَ غَيۡرَ بَعِيدٍ","category":["50 (Qaf)","Qaf","Surah Qaf"],"ayahNumber":4661,"juzNumber":26,"footnotes":"","lang":"rw"},{"name":"50:32","price":"(Bazabwirwa bati) “Iri (juru) ni ryo mwajyaga musezeranywa; (rigenewe) buri wese wicuza cyane kuri Allah, akanitwararika (ku mategeko ye),","arabic":"هَٰذَا مَا تُوعَدُونَ لِكُلِّ أَوَّابٍ حَفِيظٖ","category":["50 (Qaf)","Qaf","Surah Qaf"],"ayahNumber":4662,"juzNumber":26,"footnotes":"","lang":"rw"},{"name":"50:33","price":"Wa wundi utinya Allah Nyirimpuhwe atamubona, ndetse akaza afite umutima wicuza.","arabic":"مَّنۡ خَشِيَ ٱلرَّحۡمَٰنَ بِٱلۡغَيۡبِ وَجَآءَ بِقَلۡبٖ مُّنِيبٍ","category":["50 (Qaf)","Qaf","Surah Qaf"],"ayahNumber":4663,"juzNumber":26,"footnotes":"","lang":"rw"},{"name":"50:34","price":"(Bazabwirwa bati) “Nimuryinjiremo (Ijuru) mu mahoro. Uyu ni umunsi w’ubuzima buzahoraho.”","arabic":"ٱدۡخُلُوهَا بِسَلَٰمٖۖ ذَٰلِكَ يَوۡمُ ٱلۡخُلُودِ","category":["50 (Qaf)","Qaf","Surah Qaf"],"ayahNumber":4664,"juzNumber":26,"footnotes":"","lang":"rw"},{"name":"50:35","price":"Bazabonamo ibyo bashaka byose, kandi iwacu hari n’inyongera (yo kubona Allah imbonankubone).","arabic":"لَهُم مَّا يَشَآءُونَ فِيهَا وَلَدَيۡنَا مَزِيدٞ","category":["50 (Qaf)","Qaf","Surah Qaf"],"ayahNumber":4665,"juzNumber":26,"footnotes":"","lang":"rw"},{"name":"50:36","price":"Ese ni ibisekuru bingahe tworetse mbere yabo, byabarushaga ubukana! Byari byarakwiriye mu bihugu byinshi bishaka ubuhungiro?","arabic":"وَكَمۡ أَهۡلَكۡنَا قَبۡلَهُم مِّن قَرۡنٍ هُمۡ أَشَدُّ مِنۡهُم بَطۡشٗا فَنَقَّبُواْ فِي ٱلۡبِلَٰدِ هَلۡ مِن مَّحِيصٍ","category":["50 (Qaf)","Qaf","Surah Qaf"],"ayahNumber":4666,"juzNumber":26,"footnotes":"","lang":"rw"},{"name":"50:37","price":"Mu by’ukuri muri ibyo harimo urwibutso k’ufite umutima, cyangwa uteze amatwi kandi akaba n’umuhamya (wita ku bintu).","arabic":"إِنَّ فِي ذَٰلِكَ لَذِكۡرَىٰ لِمَن كَانَ لَهُۥ قَلۡبٌ أَوۡ أَلۡقَى ٱلسَّمۡعَ وَهُوَ شَهِيدٞ","category":["50 (Qaf)","Qaf","Surah Qaf"],"ayahNumber":4667,"juzNumber":26,"footnotes":"","lang":"rw"},{"name":"50:38","price":"Rwose twaremye ibirere n’isi n’ibiri hagati yabyo mu minsi itandatu, kandi ntitwagize umunaniro.","arabic":"وَلَقَدۡ خَلَقۡنَا ٱلسَّمَٰوَٰتِ وَٱلۡأَرۡضَ وَمَا بَيۡنَهُمَا فِي سِتَّةِ أَيَّامٖ وَمَا مَسَّنَا مِن لُّغُوبٖ","category":["50 (Qaf)","Qaf","Surah Qaf"],"ayahNumber":4668,"juzNumber":26,"footnotes":"","lang":"rw"},{"name":"50:39","price":"Bityo, (yewe Muhamadi) jya wihanganira ibyo bavuga, unasingize ikuzo rya Nyagasani wawe mbere y’uko izuba rirasa na mbere y’uko rirenga.","arabic":"فَٱصۡبِرۡ عَلَىٰ مَا يَقُولُونَ وَسَبِّحۡ بِحَمۡدِ رَبِّكَ قَبۡلَ طُلُوعِ ٱلشَّمۡسِ وَقَبۡلَ ٱلۡغُرُوبِ","category":["50 (Qaf)","Qaf","Surah Qaf"],"ayahNumber":4669,"juzNumber":26,"footnotes":"","lang":"rw"},{"name":"50:40","price":"Ndetse no mu ijoro ujye umusingiza, na nyuma yo kubama (nyuma y’iswala).","arabic":"وَمِنَ ٱلَّيۡلِ فَسَبِّحۡهُ وَأَدۡبَٰرَ ٱلسُّجُودِ","category":["50 (Qaf)","Qaf","Surah Qaf"],"ayahNumber":4670,"juzNumber":26,"footnotes":"","lang":"rw"},{"name":"50:41","price":"Kandi uzatege amatwi umunsi uhamagara (Malayika uzavuza impanda), azahamagarira hafi.","arabic":"وَٱسۡتَمِعۡ يَوۡمَ يُنَادِ ٱلۡمُنَادِ مِن مَّكَانٖ قَرِيبٖ","category":["50 (Qaf)","Qaf","Surah Qaf"],"ayahNumber":4671,"juzNumber":26,"footnotes":"","lang":"rw"},{"name":"50:42","price":"Umunsi bazumva urusaku rw’impanda y’ukuri, uwo uzaba ari umunsi w’izuka.","arabic":"يَوۡمَ يَسۡمَعُونَ ٱلصَّيۡحَةَ بِٱلۡحَقِّۚ ذَٰلِكَ يَوۡمُ ٱلۡخُرُوجِ","category":["50 (Qaf)","Qaf","Surah Qaf"],"ayahNumber":4672,"juzNumber":26,"footnotes":"","lang":"rw"},{"name":"50:43","price":"Mu by’ukuri ni twe dutanga ubuzima tukanabwisubiza, kandi iwacu ni ho garukiro.","arabic":"إِنَّا نَحۡنُ نُحۡيِۦ وَنُمِيتُ وَإِلَيۡنَا ٱلۡمَصِيرُ","category":["50 (Qaf)","Qaf","Surah Qaf"],"ayahNumber":4673,"juzNumber":26,"footnotes":"","lang":"rw"},{"name":"50:44","price":"Umunsi isi izabasadukiraho, bakavamo bihuta. Uko kuzaba ari ukubakoranya koroshye kuri twe.","arabic":"يَوۡمَ تَشَقَّقُ ٱلۡأَرۡضُ عَنۡهُمۡ سِرَاعٗاۚ ذَٰلِكَ حَشۡرٌ عَلَيۡنَا يَسِيرٞ","category":["50 (Qaf)","Qaf","Surah Qaf"],"ayahNumber":4674,"juzNumber":26,"footnotes":"","lang":"rw"},{"name":"50:45","price":"Tuzi neza ibyo bavuga kandi wowe (Muhamadi) ntugomba kubahatira kwemera. Ahubwo wibutse wifashishije Qur’an wa wundi utinya ibihano byanjye.","arabic":"نَّحۡنُ أَعۡلَمُ بِمَا يَقُولُونَۖ وَمَآ أَنتَ عَلَيۡهِم بِجَبَّارٖۖ فَذَكِّرۡ بِٱلۡقُرۡءَانِ مَن يَخَافُ وَعِيدِ","category":["50 (Qaf)","Qaf","Surah Qaf"],"ayahNumber":4675,"juzNumber":26,"footnotes":"","lang":"rw"}],"chapter":["50 (Qaf)","Qaf","Surah Qaf","Chapter Qaf","Surah 50","Chapter 50","Qaf","ق"]}