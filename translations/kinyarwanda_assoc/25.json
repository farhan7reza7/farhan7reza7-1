{"data":[{"name":"25:1","price":"Ubutagatifu ni ubw’uwamanuriye umugaragu we (Muhamadi) igitabo cya Fur’qan (gitandukanya ukuri n’ikinyoma, ari cyo Qur’an), kugira ngo abe umuburizi w’ibiremwa byose.","arabic":"تَبَارَكَ ٱلَّذِي نَزَّلَ ٱلۡفُرۡقَانَ عَلَىٰ عَبۡدِهِۦ لِيَكُونَ لِلۡعَٰلَمِينَ نَذِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2856,"juzNumber":18,"footnotes":"","lang":"rw"},{"name":"25:2","price":"We Nyirubwami bw’ibirere n’isi, utarigeze agira umwana ndetse ntanagire n’umufasha mu bwami (bwe). Yanaremye buri kintu cyose kandi agiha ikigero kigikwiriye.","arabic":"ٱلَّذِي لَهُۥ مُلۡكُ ٱلسَّمَٰوَٰتِ وَٱلۡأَرۡضِ وَلَمۡ يَتَّخِذۡ وَلَدٗا وَلَمۡ يَكُن لَّهُۥ شَرِيكٞ فِي ٱلۡمُلۡكِ وَخَلَقَ كُلَّ شَيۡءٖ فَقَدَّرَهُۥ تَقۡدِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2857,"juzNumber":18,"footnotes":"","lang":"rw"},{"name":"25:3","price":"(Abahakanyi) bishyiriyeho ibigirwamana bitari We (Allah), bitigeze bigira icyo birema na kimwe, ahubwo na byo ubwabyo byararemwe. Nta kibi byakwikiza ndetse nta n’icyiza byakwimarira, kandi ntibifite ubushobozi bwo kwica cyangwa gutanga ubuzima, habe n’ubwo kuzura (abapfuye).","arabic":"وَٱتَّخَذُواْ مِن دُونِهِۦٓ ءَالِهَةٗ لَّا يَخۡلُقُونَ شَيۡـٔٗا وَهُمۡ يُخۡلَقُونَ وَلَا يَمۡلِكُونَ لِأَنفُسِهِمۡ ضَرّٗا وَلَا نَفۡعٗا وَلَا يَمۡلِكُونَ مَوۡتٗا وَلَا حَيَوٰةٗ وَلَا نُشُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2858,"juzNumber":18,"footnotes":"","lang":"rw"},{"name":"25:4","price":"Abahakanye baravuze bati “Iyi (Qur’an) nta kindi iri cyo usibye kuba ari ikinyoma (Muhamadi) yahimbye abifashijwemo n’abandi bantu. Rwose (ibyo bavuga) ni bibi cyane kandi ni n’ikinyoma.”","arabic":"وَقَالَ ٱلَّذِينَ كَفَرُوٓاْ إِنۡ هَٰذَآ إِلَّآ إِفۡكٌ ٱفۡتَرَىٰهُ وَأَعَانَهُۥ عَلَيۡهِ قَوۡمٌ ءَاخَرُونَۖ فَقَدۡ جَآءُو ظُلۡمٗا وَزُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2859,"juzNumber":18,"footnotes":"","lang":"rw"},{"name":"25:5","price":"Baranavuze bati “(Qur’an) ni inkuru z’abo hambere (Muhamadi) bamwandikiye; akaba azisomerwa mu gitondo na nimugoroba.”","arabic":"وَقَالُوٓاْ أَسَٰطِيرُ ٱلۡأَوَّلِينَ ٱكۡتَتَبَهَا فَهِيَ تُمۡلَىٰ عَلَيۡهِ بُكۡرَةٗ وَأَصِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2860,"juzNumber":18,"footnotes":"","lang":"rw"},{"name":"25:6","price":"Vuga (yewe Muhamadi) uti “(Qur’an) yahishuwe n’uzi amabanga yo mu birere n’isi (Allah). Mu by’ukuri We ni Ubabarira ibyaha, Nyirimpuhwe.”","arabic":"قُلۡ أَنزَلَهُ ٱلَّذِي يَعۡلَمُ ٱلسِّرَّ فِي ٱلسَّمَٰوَٰتِ وَٱلۡأَرۡضِۚ إِنَّهُۥ كَانَ غَفُورٗا رَّحِيمٗا","category":["25 (Al-Furqan)","Al-Furqan","Surah Al-Furqan"],"ayahNumber":2861,"juzNumber":18,"footnotes":"","lang":"rw"},{"name":"25:7","price":"Baranavuze bati “Iyi ni ntumwa ki, irya ibiryo ikanajya mu masoko (nkatwe)? Kuki itamanuriwe umumalayika ngo ayifashe kuburira (abantu)?”","arabic":"وَقَالُواْ مَالِ هَٰذَا ٱلرَّسُولِ يَأۡكُلُ ٱلطَّعَامَ وَيَمۡشِي فِي ٱلۡأَسۡوَاقِ لَوۡلَآ أُنزِلَ إِلَيۡهِ مَلَكٞ فَيَكُونَ مَعَهُۥ نَذِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2862,"juzNumber":18,"footnotes":"","lang":"rw"},{"name":"25:8","price":"“Cyangwa (kubera iki iyo ntumwa) itamanuriwe ubutunzi, cyangwa ngo igire umurima ikuramo amafunguro?” Kandi abahakanyi baranavuze bati “Uwo mukurikiye nta cyo ari cyo usibye kuba ari umuntu warozwe!”","arabic":"أَوۡ يُلۡقَىٰٓ إِلَيۡهِ كَنزٌ أَوۡ تَكُونُ لَهُۥ جَنَّةٞ يَأۡكُلُ مِنۡهَاۚ وَقَالَ ٱلظَّٰلِمُونَ إِن تَتَّبِعُونَ إِلَّا رَجُلٗا مَّسۡحُورًا","category":["25 (Al-Furqan)","Al-Furqan","Surah Al-Furqan"],"ayahNumber":2863,"juzNumber":18,"footnotes":"","lang":"rw"},{"name":"25:9","price":"Reba uko bakugize iciro ry’imigani (kugira ngo babone uko baguhakana!) Ahubwo barayobye, kandi ntibashobora kugera mu nzira (igororotse).","arabic":"ٱنظُرۡ كَيۡفَ ضَرَبُواْ لَكَ ٱلۡأَمۡثَٰلَ فَضَلُّواْ فَلَا يَسۡتَطِيعُونَ سَبِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2864,"juzNumber":18,"footnotes":"","lang":"rw"},{"name":"25:10","price":"Ubutagatifu ni ubwe (Allah), aramutse abishatse yaguha ibyiza biruta ibyo; (yaguha) imirima itembamo imigezi (ku isi) ndetse akanaguha ingoro (zihambaye).","arabic":"تَبَارَكَ ٱلَّذِيٓ إِن شَآءَ جَعَلَ لَكَ خَيۡرٗا مِّن ذَٰلِكَ جَنَّٰتٖ تَجۡرِي مِن تَحۡتِهَا ٱلۡأَنۡهَٰرُ وَيَجۡعَل لَّكَ قُصُورَۢا","category":["25 (Al-Furqan)","Al-Furqan","Surah Al-Furqan"],"ayahNumber":2865,"juzNumber":18,"footnotes":"","lang":"rw"},{"name":"25:11","price":"Nyamara bahakanye imperuka, kandi abahakana imperuka twabateganyirije umuriro utwika.","arabic":"بَلۡ كَذَّبُواْ بِٱلسَّاعَةِۖ وَأَعۡتَدۡنَا لِمَن كَذَّبَ بِٱلسَّاعَةِ سَعِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2866,"juzNumber":18,"footnotes":"","lang":"rw"},{"name":"25:12","price":"(Umuriro) nubabonera kure, bazumva ijwi ry’uburakari bwawo no kugurumana kwawo.","arabic":"إِذَا رَأَتۡهُم مِّن مَّكَانِۭ بَعِيدٖ سَمِعُواْ لَهَا تَغَيُّظٗا وَزَفِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2867,"juzNumber":18,"footnotes":"","lang":"rw"},{"name":"25:13","price":"N’igihe bazajugunywa mu mfunganwa zawo baboshye, aho ni ho bazisabira kurimbuka (ngo bakire ububabare bwawo).","arabic":"وَإِذَآ أُلۡقُواْ مِنۡهَا مَكَانٗا ضَيِّقٗا مُّقَرَّنِينَ دَعَوۡاْ هُنَالِكَ ثُبُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2868,"juzNumber":18,"footnotes":"","lang":"rw"},{"name":"25:14","price":"(Maze babwirwe bati) “Uyu munsi mwisaba kurimbuka inshuro imwe, ahubwo nimusabe kurimbuka kenshi (kuko nta cyo biri bubamarire)!”","arabic":"لَّا تَدۡعُواْ ٱلۡيَوۡمَ ثُبُورٗا وَٰحِدٗا وَٱدۡعُواْ ثُبُورٗا كَثِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2869,"juzNumber":18,"footnotes":"","lang":"rw"},{"name":"25:15","price":"Vuga (yewe Muhamadi) uti “Ese uwo (muriro) ni wo mwiza, cyangwa ijuru rihoraho abagandukira (Allah) basezeranyijwe ngo ribe igihembo cyabo ndetse n’iherezo ryabo (ni ryo ryiza)?”","arabic":"قُلۡ أَذَٰلِكَ خَيۡرٌ أَمۡ جَنَّةُ ٱلۡخُلۡدِ ٱلَّتِي وُعِدَ ٱلۡمُتَّقُونَۚ كَانَتۡ لَهُمۡ جَزَآءٗ وَمَصِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2870,"juzNumber":18,"footnotes":"","lang":"rw"},{"name":"25:16","price":"Bazaribonamo ibyo bazifuza byose kandi bazabamo ubuziraherezo. Iryo ni isezerano rya Nyagasani wawe rigomba gusohora.","arabic":"لَّهُمۡ فِيهَا مَا يَشَآءُونَ خَٰلِدِينَۚ كَانَ عَلَىٰ رَبِّكَ وَعۡدٗا مَّسۡـُٔولٗا","category":["25 (Al-Furqan)","Al-Furqan","Surah Al-Furqan"],"ayahNumber":2871,"juzNumber":18,"footnotes":"","lang":"rw"},{"name":"25:17","price":"Kandi umunsi (Allah) azabakoranyiriza hamwe n’ibyo basengaga bitari Allah, azavuga ati “Ese ni mwe mwayobeje aba bagaragu banjye, cyangwa ni bo ubwabo bayobye inzira (y’ukuri)?”","arabic":"وَيَوۡمَ يَحۡشُرُهُمۡ وَمَا يَعۡبُدُونَ مِن دُونِ ٱللَّهِ فَيَقُولُ ءَأَنتُمۡ أَضۡلَلۡتُمۡ عِبَادِي هَٰٓؤُلَآءِ أَمۡ هُمۡ ضَلُّواْ ٱلسَّبِيلَ","category":["25 (Al-Furqan)","Al-Furqan","Surah Al-Furqan"],"ayahNumber":2872,"juzNumber":18,"footnotes":"","lang":"rw"},{"name":"25:18","price":"(Ababangikanyijwe na Allah) bazavuga bati “Ubutagatifu ni ubwawe! Ntabwo byari bikwiye ko habaho abandi tugira inshuti batari Wowe, ahubwo bo n’ababyeyi babo wabahaye umunezero kugeza ubwo bibagiwe urwibutso (rwawe), nuko baba abantu barimbutse.”","arabic":"قَالُواْ سُبۡحَٰنَكَ مَا كَانَ يَنۢبَغِي لَنَآ أَن نَّتَّخِذَ مِن دُونِكَ مِنۡ أَوۡلِيَآءَ وَلَٰكِن مَّتَّعۡتَهُمۡ وَءَابَآءَهُمۡ حَتَّىٰ نَسُواْ ٱلذِّكۡرَ وَكَانُواْ قَوۡمَۢا بُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2873,"juzNumber":18,"footnotes":"","lang":"rw"},{"name":"25:19","price":"(Ababangikanyamana bazabwirwa bati) “Rwose (ibigirwamana mwasengaga) byabanyomoje mu byo mubivugaho (ko ari byo mana zanyu), bityo ntimushobora kwikiza (ibihano) cyangwa ngo mubone ubutabazi. N’uzaramuka abangikanyije (Allah) muri mwe, tuzamusogongeza ibihano bikaze.”","arabic":"فَقَدۡ كَذَّبُوكُم بِمَا تَقُولُونَ فَمَا تَسۡتَطِيعُونَ صَرۡفٗا وَلَا نَصۡرٗاۚ وَمَن يَظۡلِم مِّنكُمۡ نُذِقۡهُ عَذَابٗا كَبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2874,"juzNumber":18,"footnotes":"","lang":"rw"},{"name":"25:20","price":"Kandi nta ntumwa twigeze twohereza mbere yawe (yewe Muhamadi) ngo zibure kuba zararyaga ibyo kurya ndetse zikarema n’amasoko. Kandi bamwe muri mwe twabagize ibigeragezo ku bandi; ese mushobora kwihangana? Kandi Nyagasani wawe ni Ubona bihebuje (buri kintu).","arabic":"وَمَآ أَرۡسَلۡنَا قَبۡلَكَ مِنَ ٱلۡمُرۡسَلِينَ إِلَّآ إِنَّهُمۡ لَيَأۡكُلُونَ ٱلطَّعَامَ وَيَمۡشُونَ فِي ٱلۡأَسۡوَاقِۗ وَجَعَلۡنَا بَعۡضَكُمۡ لِبَعۡضٖ فِتۡنَةً أَتَصۡبِرُونَۗ وَكَانَ رَبُّكَ بَصِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2875,"juzNumber":18,"footnotes":"","lang":"rw"},{"name":"25:21","price":"Naho ba bandi batizera kuzahura natwe, baravuze bati “Kuki tutohererezwa Abamalayika (bo kutubwira ko uri Intumwa y’ukuri) cyangwa ngo tubone Nyagasani wacu?” Rwose bishyize hejuru bikabije baranarengera!","arabic":"۞ وَقَالَ ٱلَّذِينَ لَا يَرۡجُونَ لِقَآءَنَا لَوۡلَآ أُنزِلَ عَلَيۡنَا ٱلۡمَلَٰٓئِكَةُ أَوۡ نَرَىٰ رَبَّنَاۗ لَقَدِ ٱسۡتَكۡبَرُواْ فِيٓ أَنفُسِهِمۡ وَعَتَوۡ عُتُوّٗا كَبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2876,"juzNumber":19,"footnotes":"","lang":"rw"},{"name":"25:22","price":"Umunsi bazabona Abamalayika, nta nkuru nziza (abo bamalayika bazaba bazaniye) inkozi z’ibibi kuri uwo munsi, (ahubwo) bazazibwira bati “Mukumiriwe (kwinjira mu ijuru) bidasubirwaho.”","arabic":"يَوۡمَ يَرَوۡنَ ٱلۡمَلَٰٓئِكَةَ لَا بُشۡرَىٰ يَوۡمَئِذٖ لِّلۡمُجۡرِمِينَ وَيَقُولُونَ حِجۡرٗا مَّحۡجُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2877,"juzNumber":19,"footnotes":"","lang":"rw"},{"name":"25:23","price":"Maze twerekere ku bikorwa bakoze tubigire umukungugu utumuka..","arabic":"وَقَدِمۡنَآ إِلَىٰ مَا عَمِلُواْ مِنۡ عَمَلٖ فَجَعَلۡنَٰهُ هَبَآءٗ مَّنثُورًا","category":["25 (Al-Furqan)","Al-Furqan","Surah Al-Furqan"],"ayahNumber":2878,"juzNumber":19,"footnotes":"","lang":"rw"},{"name":"25:24","price":"Kuri uwo munsi, abo mu ijuru bazaba bafite icyicaro cyiza n’aho kuruhukira hahebuje.","arabic":"أَصۡحَٰبُ ٱلۡجَنَّةِ يَوۡمَئِذٍ خَيۡرٞ مُّسۡتَقَرّٗا وَأَحۡسَنُ مَقِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2879,"juzNumber":19,"footnotes":"","lang":"rw"},{"name":"25:25","price":"(Unibuke) umunsi ikirere kizasatagurika (mu myenge yacyo) hagaragaramo ibicu, maze abamalayika bakamanurwa ari benshi.","arabic":"وَيَوۡمَ تَشَقَّقُ ٱلسَّمَآءُ بِٱلۡغَمَٰمِ وَنُزِّلَ ٱلۡمَلَٰٓئِكَةُ تَنزِيلًا","category":["25 (Al-Furqan)","Al-Furqan","Surah Al-Furqan"],"ayahNumber":2880,"juzNumber":19,"footnotes":"","lang":"rw"},{"name":"25:26","price":"Ubwami nyabwo kuri uwo munsi buzaba ari ubwa Nyirimpuhwe (Allah), kandi uzaba ari umunsi ukomeye ku bahakanyi.","arabic":"ٱلۡمُلۡكُ يَوۡمَئِذٍ ٱلۡحَقُّ لِلرَّحۡمَٰنِۚ وَكَانَ يَوۡمًا عَلَى ٱلۡكَٰفِرِينَ عَسِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2881,"juzNumber":19,"footnotes":"","lang":"rw"},{"name":"25:27","price":"(Unibuke) umunsi inkozi y’ibibi izirumagura intoki (yicuza ibyo yakoze) igira iti “Iyo nza kuba narayobotse inzira y’Intumwa (Muhamadi)!”","arabic":"وَيَوۡمَ يَعَضُّ ٱلظَّالِمُ عَلَىٰ يَدَيۡهِ يَقُولُ يَٰلَيۡتَنِي ٱتَّخَذۡتُ مَعَ ٱلرَّسُولِ سَبِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2882,"juzNumber":19,"footnotes":"","lang":"rw"},{"name":"25:28","price":"“Mbega ibyago byanjye! Iyo nza kuba ntaragize kanaka inshuti magara!”","arabic":"يَٰوَيۡلَتَىٰ لَيۡتَنِي لَمۡ أَتَّخِذۡ فُلَانًا خَلِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2883,"juzNumber":19,"footnotes":"","lang":"rw"},{"name":"25:29","price":"Rwose yaranyobeje antesha gukurikira urwibutso (Qur’an), nyuma yuko rwari rwarangezeho. Kandi Shitani atererana umuntu.","arabic":"لَّقَدۡ أَضَلَّنِي عَنِ ٱلذِّكۡرِ بَعۡدَ إِذۡ جَآءَنِيۗ وَكَانَ ٱلشَّيۡطَٰنُ لِلۡإِنسَٰنِ خَذُولٗا","category":["25 (Al-Furqan)","Al-Furqan","Surah Al-Furqan"],"ayahNumber":2884,"juzNumber":19,"footnotes":"","lang":"rw"},{"name":"25:30","price":"Nuko Intumwa (Muhamadi) iravuga iti “Nyagasani wanjye! Mu by’ukuri abantu banjye bitaruye iyi Qur’an (ntibayiha agaciro.)”","arabic":"وَقَالَ ٱلرَّسُولُ يَٰرَبِّ إِنَّ قَوۡمِي ٱتَّخَذُواْ هَٰذَا ٱلۡقُرۡءَانَ مَهۡجُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2885,"juzNumber":19,"footnotes":"","lang":"rw"},{"name":"25:31","price":"Uko ni na ko buri muhanuzi twamushyiriyeho abanzi bakomoka mu nkozi z’ibibi. Ariko Nyagasani wawe arahagije kuba Uyobora ndetse n’Umutabazi.","arabic":"وَكَذَٰلِكَ جَعَلۡنَا لِكُلِّ نَبِيٍّ عَدُوّٗا مِّنَ ٱلۡمُجۡرِمِينَۗ وَكَفَىٰ بِرَبِّكَ هَادِيٗا وَنَصِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2886,"juzNumber":19,"footnotes":"","lang":"rw"},{"name":"25:32","price":"Na ba bandi bahakanye baravuze bati “Kuki (Muhamadi) atahishuriwe Qur’an icyarimwe ari imbumbe?” (Allah aravuga ati) “Uko (kuyihishura itatanye) ni ukugira ngo tuyikoreshe tugukomeza umutima (yewe Muhamadi). Kandi twayiguhishuriye buhoro buhoro (kugira ngo yorohere abayisoma).”","arabic":"وَقَالَ ٱلَّذِينَ كَفَرُواْ لَوۡلَا نُزِّلَ عَلَيۡهِ ٱلۡقُرۡءَانُ جُمۡلَةٗ وَٰحِدَةٗۚ كَذَٰلِكَ لِنُثَبِّتَ بِهِۦ فُؤَادَكَۖ وَرَتَّلۡنَٰهُ تَرۡتِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2887,"juzNumber":19,"footnotes":"","lang":"rw"},{"name":"25:33","price":"Kandi nta rugero bakuzanira (rugamije guhinyura Qur’an) ngo tubure kukuzanira (igisubizo cy’) ukuri ndetse n’ibisobanuro birushijeho kuba byiza.","arabic":"وَلَا يَأۡتُونَكَ بِمَثَلٍ إِلَّا جِئۡنَٰكَ بِٱلۡحَقِّ وَأَحۡسَنَ تَفۡسِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2888,"juzNumber":19,"footnotes":"","lang":"rw"},{"name":"25:34","price":"Ba bandi bazakoranyirizwa mu muriro wa Jahanamu bagenza uburanga bwabo, ni bo bazaba bari mu rwego rubi kandi barayobye inzira (y’ukuri) bikabije.","arabic":"ٱلَّذِينَ يُحۡشَرُونَ عَلَىٰ وُجُوهِهِمۡ إِلَىٰ جَهَنَّمَ أُوْلَٰٓئِكَ شَرّٞ مَّكَانٗا وَأَضَلُّ سَبِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2889,"juzNumber":19,"footnotes":"","lang":"rw"},{"name":"25:35","price":"Kandi mu by’ukuri twahaye Musa igitabo (Tawurati), tunamugenera umuvandimwe we Haruna (Aroni) kugira ngo amufashe.","arabic":"وَلَقَدۡ ءَاتَيۡنَا مُوسَى ٱلۡكِتَٰبَ وَجَعَلۡنَا مَعَهُۥٓ أَخَاهُ هَٰرُونَ وَزِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2890,"juzNumber":19,"footnotes":"","lang":"rw"},{"name":"25:36","price":"Nuko turababwira tuti “Nimujye ku bantu bahakanye amagambo yacu (maze bajyayo barabigisha ariko bakomeza guhakana), nuko turabarimbura bihambaye.”","arabic":"فَقُلۡنَا ٱذۡهَبَآ إِلَى ٱلۡقَوۡمِ ٱلَّذِينَ كَذَّبُواْ بِـَٔايَٰتِنَا فَدَمَّرۡنَٰهُمۡ تَدۡمِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2891,"juzNumber":19,"footnotes":"","lang":"rw"},{"name":"25:37","price":"Ndetse n’abantu ba Nuhu (Nowa) ubwo bahinyuraga Intumwa, twabaroshye mu mazi maze tubagira isomo ku bantu. Kandi inkozi z’ibibi twaziteguriye ibihano bibabaza.","arabic":"وَقَوۡمَ نُوحٖ لَّمَّا كَذَّبُواْ ٱلرُّسُلَ أَغۡرَقۡنَٰهُمۡ وَجَعَلۡنَٰهُمۡ لِلنَّاسِ ءَايَةٗۖ وَأَعۡتَدۡنَا لِلظَّٰلِمِينَ عَذَابًا أَلِيمٗا","category":["25 (Al-Furqan)","Al-Furqan","Surah Al-Furqan"],"ayahNumber":2892,"juzNumber":19,"footnotes":"","lang":"rw"},{"name":"25:38","price":"(Twanarimbuye) aba Adi[1] ndetse n’aba Thamudu,[2] n’abari baturiye iriba rya Rasi,[3] ndetse n’ibisekuru byinshi byabayeho hagati aho.","arabic":"وَعَادٗا وَثَمُودَاْ وَأَصۡحَٰبَ ٱلرَّسِّ وَقُرُونَۢا بَيۡنَ ذَٰلِكَ كَثِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2893,"juzNumber":19,"footnotes":"[1] Adi ni izina ry’umuntu witirirwa ubwoko bw’aba Adi, bakaba baratumweho Intumwa yitwa Hudu, ubu bwoko bukaba bwari butuye Ah’qaf muri Omani. \n[2] Thamudu: Ni abantu bitiriwe umukurambere wabo witwaga Thamudu, bakaba baratumweho Intumwa yitwa Swaleh, ubu bwoko bukaba bwari butuye aho bita Al Hijri ubu ni muri Arabiya Sawudite.\n[3] Abantu bari baturiye iriba rya Rasi, Qur’an nta byinshi yabavuzeho uretse kugaragaza ko ari bamwe mu bantu basengaga imana y’igiti, nuko Allah aboherereza Intumwa barayihakana maze barayica bayita muri iryo riba, nuko Allah araboreka. Bamwe mu banyamateka bavuga ko kuri ubu ari mu gihugu cya Azerbaijan, abandi bakavuga ko ari Antioche muri Turukiya, abandi bakavuga ko ari mu buhinde.","lang":"rw"},{"name":"25:39","price":"Kandi buri wese (muri bo) twamuhaye ingero zihagije, maze bose (banga kwemera) tubarimbura bihambaye.","arabic":"وَكُلّٗا ضَرَبۡنَا لَهُ ٱلۡأَمۡثَٰلَۖ وَكُلّٗا تَبَّرۡنَا تَتۡبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2894,"juzNumber":19,"footnotes":"","lang":"rw"},{"name":"25:40","price":"Kandi rwose (Ababangikanyamana b’i Maka) bajyaga banyura ku mudugudu (w’abantu ba Lutwi) wamanuriweho imvura mbi (y’amabuye). Ese ntibawubonaga (ngo bibahe isomo)? Ahubwo ntibizeraga izuka.","arabic":"وَلَقَدۡ أَتَوۡاْ عَلَى ٱلۡقَرۡيَةِ ٱلَّتِيٓ أُمۡطِرَتۡ مَطَرَ ٱلسَّوۡءِۚ أَفَلَمۡ يَكُونُواْ يَرَوۡنَهَاۚ بَلۡ كَانُواْ لَا يَرۡجُونَ نُشُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2895,"juzNumber":19,"footnotes":"","lang":"rw"},{"name":"25:41","price":"N’iyo bakubonye (yewe Muhamadi) baragukerensa (bagira bati) “Ese uyu ni we Allah yatumye ngo abe Intumwa?”","arabic":"وَإِذَا رَأَوۡكَ إِن يَتَّخِذُونَكَ إِلَّا هُزُوًا أَهَٰذَا ٱلَّذِي بَعَثَ ٱللَّهُ رَسُولًا","category":["25 (Al-Furqan)","Al-Furqan","Surah Al-Furqan"],"ayahNumber":2896,"juzNumber":19,"footnotes":"","lang":"rw"},{"name":"25:42","price":"“Yari hafi yo kutuyobya ngo adukure ku mana zacu, iyo tutaza kwihangana ngo tuzikomereho!” Ariko igihe bazabona ibihano ni bwo bazamenya uwayobye cyane inzira (y’ukuri)?","arabic":"إِن كَادَ لَيُضِلُّنَا عَنۡ ءَالِهَتِنَا لَوۡلَآ أَن صَبَرۡنَا عَلَيۡهَاۚ وَسَوۡفَ يَعۡلَمُونَ حِينَ يَرَوۡنَ ٱلۡعَذَابَ مَنۡ أَضَلُّ سَبِيلًا","category":["25 (Al-Furqan)","Al-Furqan","Surah Al-Furqan"],"ayahNumber":2897,"juzNumber":19,"footnotes":"","lang":"rw"},{"name":"25:43","price":"Ese (yewe Muhamadi) wabonye uwafashe irari rye akarigira imana ye? Ese ni wowe uzamubera umwishingizi (wo kumugarura ku kwemera)?","arabic":"أَرَءَيۡتَ مَنِ ٱتَّخَذَ إِلَٰهَهُۥ هَوَىٰهُ أَفَأَنتَ تَكُونُ عَلَيۡهِ وَكِيلًا","category":["25 (Al-Furqan)","Al-Furqan","Surah Al-Furqan"],"ayahNumber":2898,"juzNumber":19,"footnotes":"","lang":"rw"},{"name":"25:44","price":"Cyangwa utekereza ko abenshi muri bo bumva cyangwa basobanukirwa (amagambo ya Allah)? Ahubwo bameze nk’amatungo ndetse bo bayobye cyane bata inzira.","arabic":"أَمۡ تَحۡسَبُ أَنَّ أَكۡثَرَهُمۡ يَسۡمَعُونَ أَوۡ يَعۡقِلُونَۚ إِنۡ هُمۡ إِلَّا كَٱلۡأَنۡعَٰمِ بَلۡ هُمۡ أَضَلُّ سَبِيلًا","category":["25 (Al-Furqan)","Al-Furqan","Surah Al-Furqan"],"ayahNumber":2899,"juzNumber":19,"footnotes":"","lang":"rw"},{"name":"25:45","price":"Ese ntubona uko Nyagasani wawe arambura igicucu? N’iyo aza kubishaka yari kukigumisha hamwe. Hanyuma izuba twarigize ikimenyetso cyacyo.[1]","arabic":"أَلَمۡ تَرَ إِلَىٰ رَبِّكَ كَيۡفَ مَدَّ ٱلظِّلَّ وَلَوۡ شَآءَ لَجَعَلَهُۥ سَاكِنٗا ثُمَّ جَعَلۡنَا ٱلشَّمۡسَ عَلَيۡهِ دَلِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2900,"juzNumber":19,"footnotes":"[1] Iyo izuba rirashe igicucu cya buri kintu kiba ari kirekire, nuko ku manywa kikagenda kigabanuka. Maze ku gicamunsi kikongera kuba kirekire uko izuba rigenda rirenga. Iyo hataza kubaho izuba n’igicucu nticyari kubaho.","lang":"rw"},{"name":"25:46","price":"Maze tukagenda tukigabanya tukigarura iwacu buhoro buhoro.","arabic":"ثُمَّ قَبَضۡنَٰهُ إِلَيۡنَا قَبۡضٗا يَسِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2901,"juzNumber":19,"footnotes":"","lang":"rw"},{"name":"25:47","price":"Kandi ni We (Allah) wabagiriye ijoro kuba nk’umwambaro (ubahishira), ibitotsi abigira ikiruhuko ndetse n’amanywa ayagira igihe cyo gushakisha imibereho.","arabic":"وَهُوَ ٱلَّذِي جَعَلَ لَكُمُ ٱلَّيۡلَ لِبَاسٗا وَٱلنَّوۡمَ سُبَاتٗا وَجَعَلَ ٱلنَّهَارَ نُشُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2902,"juzNumber":19,"footnotes":"","lang":"rw"},{"name":"25:48","price":"Ni na We wohereza imiyaga itanga icyizere, ibanziriza impuhwe ze (imvura); kandi tumanura mu kirere amazi asukuye.","arabic":"وَهُوَ ٱلَّذِيٓ أَرۡسَلَ ٱلرِّيَٰحَ بُشۡرَۢا بَيۡنَ يَدَيۡ رَحۡمَتِهِۦۚ وَأَنزَلۡنَا مِنَ ٱلسَّمَآءِ مَآءٗ طَهُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2903,"juzNumber":19,"footnotes":"","lang":"rw"},{"name":"25:49","price":"Kugira ngo dusubize ubuzima ubutaka bwapfuye (bwakakaye), kandi tunayanywesha byinshi mu byo twaremye; (yaba) amatungo ndetse n’abantu.","arabic":"لِّنُحۡـِۧيَ بِهِۦ بَلۡدَةٗ مَّيۡتٗا وَنُسۡقِيَهُۥ مِمَّا خَلَقۡنَآ أَنۡعَٰمٗا وَأَنَاسِيَّ كَثِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2904,"juzNumber":19,"footnotes":"","lang":"rw"},{"name":"25:50","price":"Kandi rwose (imvura) twarayibasaranganyije kugira ngo batekereze (inema za Allah), ariko abenshi mu bantu baranze bahitamo guhakana.","arabic":"وَلَقَدۡ صَرَّفۡنَٰهُ بَيۡنَهُمۡ لِيَذَّكَّرُواْ فَأَبَىٰٓ أَكۡثَرُ ٱلنَّاسِ إِلَّا كُفُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2905,"juzNumber":19,"footnotes":"","lang":"rw"},{"name":"25:51","price":"N’iyo dushaka twari kohereza umuburizi muri buri mudugudu.","arabic":"وَلَوۡ شِئۡنَا لَبَعَثۡنَا فِي كُلِّ قَرۡيَةٖ نَّذِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2906,"juzNumber":19,"footnotes":"","lang":"rw"},{"name":"25:52","price":"Bityo ntuzumvire abahakanyi, ahubwo ujye uhangana na bo (ubigisha) uyifashishije (Qur’an).","arabic":"فَلَا تُطِعِ ٱلۡكَٰفِرِينَ وَجَٰهِدۡهُم بِهِۦ جِهَادٗا كَبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2907,"juzNumber":19,"footnotes":"","lang":"rw"},{"name":"25:53","price":"Kandi (Allah) ni We wahuje inyanja ebyiri; ifite amazi y’urubogobogo amara inyota, naho indi ikaba urwunyunyu rukaze. Maze ashyira urubibi hagati yazo rutuma zitivanga.","arabic":"۞ وَهُوَ ٱلَّذِي مَرَجَ ٱلۡبَحۡرَيۡنِ هَٰذَا عَذۡبٞ فُرَاتٞ وَهَٰذَا مِلۡحٌ أُجَاجٞ وَجَعَلَ بَيۡنَهُمَا بَرۡزَخٗا وَحِجۡرٗا مَّحۡجُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2908,"juzNumber":19,"footnotes":"","lang":"rw"},{"name":"25:54","price":"Ndetse ni na We waremye umuntu amukomoye mu mazi (intanga), anamushyiriraho uburyo azajya agira amasano binyuze mu maraso ndetse no gushyingiranwa. Kandi Nyagasani wawe ni Ushobora byose.","arabic":"وَهُوَ ٱلَّذِي خَلَقَ مِنَ ٱلۡمَآءِ بَشَرٗا فَجَعَلَهُۥ نَسَبٗا وَصِهۡرٗاۗ وَكَانَ رَبُّكَ قَدِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2909,"juzNumber":19,"footnotes":"","lang":"rw"},{"name":"25:55","price":"(Abahakanyi) basenga ibitari Allah bitagira icyo bibamarira cyangwa ngo bigire icyo bibatwara. Kandi umuhakanyi afatanya (na Shitani) kwigomeka kuri Nyagasani we.","arabic":"وَيَعۡبُدُونَ مِن دُونِ ٱللَّهِ مَا لَا يَنفَعُهُمۡ وَلَا يَضُرُّهُمۡۗ وَكَانَ ٱلۡكَافِرُ عَلَىٰ رَبِّهِۦ ظَهِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2910,"juzNumber":19,"footnotes":"","lang":"rw"},{"name":"25:56","price":"Kandi nta kindi twakoherereje usibye kuba utanga inkuru nziza (yo kuzagororerwa ijuru ku bazumvira Allah) ndetse n’umuburizi (ku bazigomeka).","arabic":"وَمَآ أَرۡسَلۡنَٰكَ إِلَّا مُبَشِّرٗا وَنَذِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2911,"juzNumber":19,"footnotes":"","lang":"rw"},{"name":"25:57","price":"Vuga (yewe Muhamadi) uti “Ntabwo (kubagezaho ubutumwa) mbibasabira igihembo, ariko uzashaka gukurikira inzira imuganisha kwa Nyagasani we (yemerewe kugira icyo atanga mu nzira ya Allah ku bushake bwe).”","arabic":"قُلۡ مَآ أَسۡـَٔلُكُمۡ عَلَيۡهِ مِنۡ أَجۡرٍ إِلَّا مَن شَآءَ أَن يَتَّخِذَ إِلَىٰ رَبِّهِۦ سَبِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2912,"juzNumber":19,"footnotes":"","lang":"rw"},{"name":"25:58","price":"Ujye uniringira Uhoraho (Nyirubuzima bwuzuye), Udapfa, unamusingize umushima. Kandi arahagije kuba azi byimazeyo ibyaha by’abagaragu be.","arabic":"وَتَوَكَّلۡ عَلَى ٱلۡحَيِّ ٱلَّذِي لَا يَمُوتُ وَسَبِّحۡ بِحَمۡدِهِۦۚ وَكَفَىٰ بِهِۦ بِذُنُوبِ عِبَادِهِۦ خَبِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2913,"juzNumber":19,"footnotes":"","lang":"rw"},{"name":"25:59","price":"We waremye ibirere n’isi ndetse n’ibiri hagati yabyo mu minsi itandatu, hanyuma Nyirimpuhwe (Allah) aganza hejuru ya Ar’shi.[1] Bityo (yewe Muhamadi) mubaze ibijyanye na We (akwibwire kuko) ariyizi neza.","arabic":"ٱلَّذِي خَلَقَ ٱلسَّمَٰوَٰتِ وَٱلۡأَرۡضَ وَمَا بَيۡنَهُمَا فِي سِتَّةِ أَيَّامٖ ثُمَّ ٱسۡتَوَىٰ عَلَى ٱلۡعَرۡشِۖ ٱلرَّحۡمَٰنُ فَسۡـَٔلۡ بِهِۦ خَبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2914,"juzNumber":19,"footnotes":"[1] Reba uko twasobanuye iri jambo muri Surat al A’araf: 54.","lang":"rw"},{"name":"25:60","price":"N’iyo (abahakanyi) babwiwe bati “Nimwubamire Nyirimpuhwe!” Baravuga bati “Nyirimpuhwe nde? Ese tugomba kubamira uwo (wowe Muhamadi) udutegetse?” Nuko ibyo bikabongerera guhunga (ukuri).","arabic":"وَإِذَا قِيلَ لَهُمُ ٱسۡجُدُواْۤ لِلرَّحۡمَٰنِ قَالُواْ وَمَا ٱلرَّحۡمَٰنُ أَنَسۡجُدُ لِمَا تَأۡمُرُنَا وَزَادَهُمۡ نُفُورٗا۩","category":["25 (Al-Furqan)","Al-Furqan","Surah Al-Furqan"],"ayahNumber":2915,"juzNumber":19,"footnotes":"","lang":"rw"},{"name":"25:61","price":"Ubutagatifu ni ubw’uwashyize inyenyeri nini mu kirere, akanashyiramo itara ryaka (izuba) ndetse n’ukwezi kumurika.","arabic":"تَبَارَكَ ٱلَّذِي جَعَلَ فِي ٱلسَّمَآءِ بُرُوجٗا وَجَعَلَ فِيهَا سِرَٰجٗا وَقَمَرٗا مُّنِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2916,"juzNumber":19,"footnotes":"","lang":"rw"},{"name":"25:62","price":"Ni na We washyizeho ugusimburana kw’ijoro n’amanywa (kugira ngo bibere isomo) wa wundi ushaka kwibuka cyangwa gushimira.","arabic":"وَهُوَ ٱلَّذِي جَعَلَ ٱلَّيۡلَ وَٱلنَّهَارَ خِلۡفَةٗ لِّمَنۡ أَرَادَ أَن يَذَّكَّرَ أَوۡ أَرَادَ شُكُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2917,"juzNumber":19,"footnotes":"","lang":"rw"},{"name":"25:63","price":"Kandi abagaragu ba (Allah) Nyirimpuhwe ni ba bandi bagenda ku isi biyoroheje. N’iyo injiji zibavugishije (amagambo mabi) baravuga bati “Amahoro!”","arabic":"وَعِبَادُ ٱلرَّحۡمَٰنِ ٱلَّذِينَ يَمۡشُونَ عَلَى ٱلۡأَرۡضِ هَوۡنٗا وَإِذَا خَاطَبَهُمُ ٱلۡجَٰهِلُونَ قَالُواْ سَلَٰمٗا","category":["25 (Al-Furqan)","Al-Furqan","Surah Al-Furqan"],"ayahNumber":2918,"juzNumber":19,"footnotes":"","lang":"rw"},{"name":"25:64","price":"Ni na bo barara amajoro bubama, ndetse banahagaze (basingiza) Nyagasani wabo.","arabic":"وَٱلَّذِينَ يَبِيتُونَ لِرَبِّهِمۡ سُجَّدٗا وَقِيَٰمٗا","category":["25 (Al-Furqan)","Al-Furqan","Surah Al-Furqan"],"ayahNumber":2919,"juzNumber":19,"footnotes":"","lang":"rw"},{"name":"25:65","price":"Ni na bo bavuga bati “Nyagasani wacu! Dukize ibihano by’umuriro wa Jahanamu, kubera ko mu by’ukuri ibihano byawo bizahoraho.”","arabic":"وَٱلَّذِينَ يَقُولُونَ رَبَّنَا ٱصۡرِفۡ عَنَّا عَذَابَ جَهَنَّمَۖ إِنَّ عَذَابَهَا كَانَ غَرَامًا","category":["25 (Al-Furqan)","Al-Furqan","Surah Al-Furqan"],"ayahNumber":2920,"juzNumber":19,"footnotes":"","lang":"rw"},{"name":"25:66","price":"Mu by’ukuri (umuriro) ni ho hantu habi ho kuba no gutura.","arabic":"إِنَّهَا سَآءَتۡ مُسۡتَقَرّٗا وَمُقَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2921,"juzNumber":19,"footnotes":"","lang":"rw"},{"name":"25:67","price":"Ni na bo batanga (mu byo batunze) badasesagura, cyangwa ngo bagundire. Ahubwo bajya hagati y’ibyo byombi.","arabic":"وَٱلَّذِينَ إِذَآ أَنفَقُواْ لَمۡ يُسۡرِفُواْ وَلَمۡ يَقۡتُرُواْ وَكَانَ بَيۡنَ ذَٰلِكَ قَوَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2922,"juzNumber":19,"footnotes":"","lang":"rw"},{"name":"25:68","price":"Ni na bo batabangikanya Allah n’izindi mana, ntibice icyo Allah yaziririje bitanyuze mu kuri, kandi ntibanasambane. Kandi ukora ibyo azahura n’ibihano (bibabaza).","arabic":"وَٱلَّذِينَ لَا يَدۡعُونَ مَعَ ٱللَّهِ إِلَٰهًا ءَاخَرَ وَلَا يَقۡتُلُونَ ٱلنَّفۡسَ ٱلَّتِي حَرَّمَ ٱللَّهُ إِلَّا بِٱلۡحَقِّ وَلَا يَزۡنُونَۚ وَمَن يَفۡعَلۡ ذَٰلِكَ يَلۡقَ أَثَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2923,"juzNumber":19,"footnotes":"","lang":"rw"},{"name":"25:69","price":"Azongererwa ibihano ku munsi w’imperuka, kandi azabibamo ubuziraherezo asuzuguritse.","arabic":"يُضَٰعَفۡ لَهُ ٱلۡعَذَابُ يَوۡمَ ٱلۡقِيَٰمَةِ وَيَخۡلُدۡ فِيهِۦ مُهَانًا","category":["25 (Al-Furqan)","Al-Furqan","Surah Al-Furqan"],"ayahNumber":2924,"juzNumber":19,"footnotes":"","lang":"rw"},{"name":"25:70","price":"Usibye uzicuza akanemera (Allah) ndetse akanakora ibikorwa byiza; abo ibikorwa byabo bibi Allah azabihinduramo ibyiza. Kandi Allah ni Ubabarira ibyaha, Nyirimpuhwe.","arabic":"إِلَّا مَن تَابَ وَءَامَنَ وَعَمِلَ عَمَلٗا صَٰلِحٗا فَأُوْلَٰٓئِكَ يُبَدِّلُ ٱللَّهُ سَيِّـَٔاتِهِمۡ حَسَنَٰتٖۗ وَكَانَ ٱللَّهُ غَفُورٗا رَّحِيمٗا","category":["25 (Al-Furqan)","Al-Furqan","Surah Al-Furqan"],"ayahNumber":2925,"juzNumber":19,"footnotes":"","lang":"rw"},{"name":"25:71","price":"Kandi uwicujije akanakora ibyiza, mu by’ukuri aba yicujije kuri Allah ukwicuza nyako.","arabic":"وَمَن تَابَ وَعَمِلَ صَٰلِحٗا فَإِنَّهُۥ يَتُوبُ إِلَى ٱللَّهِ مَتَابٗا","category":["25 (Al-Furqan)","Al-Furqan","Surah Al-Furqan"],"ayahNumber":2926,"juzNumber":19,"footnotes":"","lang":"rw"},{"name":"25:72","price":"(Abagaragu ba Nyirimpuhwe kandi) ni na bo batajya baba abahamya b’ibinyoma, kandi iyo banyuze ku bidafite akamaro, babinyuraho biyubashye.","arabic":"وَٱلَّذِينَ لَا يَشۡهَدُونَ ٱلزُّورَ وَإِذَا مَرُّواْ بِٱللَّغۡوِ مَرُّواْ كِرَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2927,"juzNumber":19,"footnotes":"","lang":"rw"},{"name":"25:73","price":"Ni na bo kandi igihe bibukijwe amagambo ya Nyagasani wabo, batifata nk’abatumva cyangwa nk’abatabona.","arabic":"وَٱلَّذِينَ إِذَا ذُكِّرُواْ بِـَٔايَٰتِ رَبِّهِمۡ لَمۡ يَخِرُّواْ عَلَيۡهَا صُمّٗا وَعُمۡيَانٗا","category":["25 (Al-Furqan)","Al-Furqan","Surah Al-Furqan"],"ayahNumber":2928,"juzNumber":19,"footnotes":"","lang":"rw"},{"name":"25:74","price":"Ni na bo kandi bavuga bati “Nyagasani wacu! Duhe kunezezwa n’abagore bacu ndetse n’urubyaro rwacu, kandi utugire kuba abayobozi b’abagandukiramana.”","arabic":"وَٱلَّذِينَ يَقُولُونَ رَبَّنَا هَبۡ لَنَا مِنۡ أَزۡوَٰجِنَا وَذُرِّيَّٰتِنَا قُرَّةَ أَعۡيُنٖ وَٱجۡعَلۡنَا لِلۡمُتَّقِينَ إِمَامًا","category":["25 (Al-Furqan)","Al-Furqan","Surah Al-Furqan"],"ayahNumber":2929,"juzNumber":19,"footnotes":"","lang":"rw"},{"name":"25:75","price":"Abo ni bo bazahembwa imyanya yo hejuru (mu ijuru) kubera ukwihangana kwabo. Bazakirizwamo indamutso n’amagambo by’amahoro,","arabic":"أُوْلَٰٓئِكَ يُجۡزَوۡنَ ٱلۡغُرۡفَةَ بِمَا صَبَرُواْ وَيُلَقَّوۡنَ فِيهَا تَحِيَّةٗ وَسَلَٰمًا","category":["25 (Al-Furqan)","Al-Furqan","Surah Al-Furqan"],"ayahNumber":2930,"juzNumber":19,"footnotes":"","lang":"rw"},{"name":"25:76","price":"Bazabamo ubuziraherezo. Ni ho hantu heza ho kuba no gutura.","arabic":"خَٰلِدِينَ فِيهَاۚ حَسُنَتۡ مُسۡتَقَرّٗا وَمُقَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2931,"juzNumber":19,"footnotes":"","lang":"rw"},{"name":"25:77","price":"Vuga (yewe Muhamadi) uti “Iyo bitaza kuba ugusaba kwanyu, Nyagasani wanjye ntiyari kubitaho ariko (mwebwe abahakanyi) mwahinyuye (Intumwa ye). Bityo ibihano byanyu bizahoraho.”","arabic":"قُلۡ مَا يَعۡبَؤُاْ بِكُمۡ رَبِّي لَوۡلَا دُعَآؤُكُمۡۖ فَقَدۡ كَذَّبۡتُمۡ فَسَوۡفَ يَكُونُ لِزَامَۢا","category":["25 (Al-Furqan)","Al-Furqan","Surah Al-Furqan"],"ayahNumber":2932,"juzNumber":19,"footnotes":"","lang":"rw"}],"chapter":["25 (Al-Furqan)","Al-Furqan","Surah Al-Furqan","Chapter Al-Furqan","Furqan","Surah Furqan","Chapter Furqan","Al Furqan","Surah Al Furqan","Chapter Al Furqan","Surah 25","Chapter 25","The Criterion","الفُرقان"]}