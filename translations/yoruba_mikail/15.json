{"data":[{"name":"15:1","price":"’Alif lām rọ̄. (Allāhu ló mọ ohun tí Ó gbàlérò pẹ̀lú àwọn háràfí náà.)¹ Ìwọ̀nyí ni àwọn āyah Tírà náà àti (àwọn āyah) al-Ƙur’ān tó ń yanjú ọ̀rọ̀ ẹ̀dá.","arabic":"الٓرۚ تِلۡكَ ءَايَٰتُ ٱلۡكِتَٰبِ وَقُرۡءَانٖ مُّبِينٖ","category":["15 (Al-Hijr)","Al-Hijr","Surah Al-Hijr"],"ayahNumber":1803,"juzNumber":14,"footnotes":"1. Ẹ wo ìtọsẹ̀-ọ̀rọ̀ sūrah al Baƙọrah; 2:1.","lang":"yo"},{"name":"15:2","price":"Ó ṣeé ṣe kí àwọn tó ṣàì gbàgbọ́ nífẹ̀ẹ́ sí pé àwọn ìbá sì ti jẹ́ mùsùlùmí (nílé ayé).","arabic":"رُّبَمَا يَوَدُّ ٱلَّذِينَ كَفَرُواْ لَوۡ كَانُواْ مُسۡلِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1804,"juzNumber":14,"footnotes":"","lang":"yo"},{"name":"15:3","price":"Fi wọ́n sílẹ̀, kí wọ́n jẹ, kí wọ́n gbádùn, kí ìrètí (ẹ̀mí gígùn) kó àìrójú ráàyè bá wọn (láti ṣẹ̀sìn); láìpẹ́ wọ́n máa mọ̀.","arabic":"ذَرۡهُمۡ يَأۡكُلُواْ وَيَتَمَتَّعُواْ وَيُلۡهِهِمُ ٱلۡأَمَلُۖ فَسَوۡفَ يَعۡلَمُونَ","category":["15 (Al-Hijr)","Al-Hijr","Surah Al-Hijr"],"ayahNumber":1805,"juzNumber":14,"footnotes":"","lang":"yo"},{"name":"15:4","price":"A kò pa ìlú kan run rí àfi kí ó ní àkọsílẹ̀ tí A ti mọ̀.","arabic":"وَمَآ أَهۡلَكۡنَا مِن قَرۡيَةٍ إِلَّا وَلَهَا كِتَابٞ مَّعۡلُومٞ","category":["15 (Al-Hijr)","Al-Hijr","Surah Al-Hijr"],"ayahNumber":1806,"juzNumber":14,"footnotes":"","lang":"yo"},{"name":"15:5","price":"Kò sí ìjọ kan (tí ó parun) ṣíwájú àkókò rẹ̀ (nínú Laohul-Mahfuuṭḥ); wọn kò sì níí sún un ṣíwájú fún wọn.","arabic":"مَّا تَسۡبِقُ مِنۡ أُمَّةٍ أَجَلَهَا وَمَا يَسۡتَـٔۡخِرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1807,"juzNumber":14,"footnotes":"","lang":"yo"},{"name":"15:6","price":"Wọ́n wí pé: “Ìwọ tí wọ́n sọ al-Ƙur’ān kalẹ̀ fún, dájúdájú wèrè ni ọ́.","arabic":"وَقَالُواْ يَٰٓأَيُّهَا ٱلَّذِي نُزِّلَ عَلَيۡهِ ٱلذِّكۡرُ إِنَّكَ لَمَجۡنُونٞ","category":["15 (Al-Hijr)","Al-Hijr","Surah Al-Hijr"],"ayahNumber":1808,"juzNumber":14,"footnotes":"","lang":"yo"},{"name":"15:7","price":"Kí ni kò jẹ́ kí ìwọ mú àwọn mọlāika wá bá wa, tí ìwọ bá wà nínú àwọn olódodo?”","arabic":"لَّوۡمَا تَأۡتِينَا بِٱلۡمَلَٰٓئِكَةِ إِن كُنتَ مِنَ ٱلصَّٰدِقِينَ","category":["15 (Al-Hijr)","Al-Hijr","Surah Al-Hijr"],"ayahNumber":1809,"juzNumber":14,"footnotes":"","lang":"yo"},{"name":"15:8","price":"A kò níí sọ mọlāika kalẹ̀ bí kò ṣe pẹ̀lú òdodo. Wọn kò sì níí lọ́ wọn lára mọ́ nígbà náà (tí àwọn mọlāika bá sọ̀kalẹ̀).","arabic":"مَا نُنَزِّلُ ٱلۡمَلَٰٓئِكَةَ إِلَّا بِٱلۡحَقِّ وَمَا كَانُوٓاْ إِذٗا مُّنظَرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1810,"juzNumber":14,"footnotes":"","lang":"yo"},{"name":"15:9","price":"Dájúdájú Àwa l’A sọ Tírà Ìrántí kalẹ̀ (ìyẹn al-Ƙur’ān). Dájúdájú Àwa sì ni Olùṣọ́ rẹ̀.","arabic":"إِنَّا نَحۡنُ نَزَّلۡنَا ٱلذِّكۡرَ وَإِنَّا لَهُۥ لَحَٰفِظُونَ","category":["15 (Al-Hijr)","Al-Hijr","Surah Al-Hijr"],"ayahNumber":1811,"juzNumber":14,"footnotes":"","lang":"yo"},{"name":"15:10","price":"Dájúdájú ṣíwájú rẹ A ti rán (àwọn Òjíṣẹ́) níṣẹ́ sí àwọn ìjọ, àwọn ẹni àkọ́kọ́.","arabic":"وَلَقَدۡ أَرۡسَلۡنَا مِن قَبۡلِكَ فِي شِيَعِ ٱلۡأَوَّلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1812,"juzNumber":14,"footnotes":"","lang":"yo"},{"name":"15:11","price":"Òjíṣẹ́ kan kò sì níí dé bá wọn àfi kí wọ́n máa fi ṣe yẹ̀yẹ́.","arabic":"وَمَا يَأۡتِيهِم مِّن رَّسُولٍ إِلَّا كَانُواْ بِهِۦ يَسۡتَهۡزِءُونَ","category":["15 (Al-Hijr)","Al-Hijr","Surah Al-Hijr"],"ayahNumber":1813,"juzNumber":14,"footnotes":"","lang":"yo"},{"name":"15:12","price":"Báyẹn náà ni A ṣe máa fi (àìsàn pípe al-Ƙur'ān nírọ́) sínú ọkàn àwọn ẹlẹ́ṣẹ̀ (nínú ìjọ tìrẹ náà).","arabic":"كَذَٰلِكَ نَسۡلُكُهُۥ فِي قُلُوبِ ٱلۡمُجۡرِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1814,"juzNumber":14,"footnotes":"","lang":"yo"},{"name":"15:13","price":"Wọn kò níí gbà á gbọ́; ìṣe (Allāhu¹ lórí) àwọn ẹni àkọ́kọ́ kúkú ti ré kọjá.","arabic":"لَا يُؤۡمِنُونَ بِهِۦ وَقَدۡ خَلَتۡ سُنَّةُ ٱلۡأَوَّلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1815,"juzNumber":14,"footnotes":"1. Ìṣe Allāhu lórí ẹ̀dá lásìkò ìparun àwọn ìjọ ìṣáájú ni pé, Allāhu - subhānahu wa ta'ālā - gba àwọn onígbàgbọ́ òdodo là, Ó sì pa àwọn aláìgbàgbọ́ run gẹ́gẹ́ bí ó ṣe ṣẹlẹ̀ sí ìjọ Ànábì Nūh, ìjọ Ànábì Lūt àti bẹ́ẹ̀ bẹ́ẹ̀ lọ.","lang":"yo"},{"name":"15:14","price":"Tí ó bá jẹ́ pé A ṣí ìlẹ̀kùn kan sílẹ̀ fún wọn láti inú sánmọ̀, tí wọn kò sì yé gbabẹ̀ gùnkè lọ (sínú sánmọ̀),","arabic":"وَلَوۡ فَتَحۡنَا عَلَيۡهِم بَابٗا مِّنَ ٱلسَّمَآءِ فَظَلُّواْ فِيهِ يَعۡرُجُونَ","category":["15 (Al-Hijr)","Al-Hijr","Surah Al-Hijr"],"ayahNumber":1816,"juzNumber":14,"footnotes":"","lang":"yo"},{"name":"15:15","price":"dájúdájú wọ́n á wí pé: “Wọ́n kan fi n̄ǹkan bo ojú wa ni. Rárá, ènìyàn tí wọ́n ń dan ni àwa sẹ́.”","arabic":"لَقَالُوٓاْ إِنَّمَا سُكِّرَتۡ أَبۡصَٰرُنَا بَلۡ نَحۡنُ قَوۡمٞ مَّسۡحُورُونَ","category":["15 (Al-Hijr)","Al-Hijr","Surah Al-Hijr"],"ayahNumber":1817,"juzNumber":14,"footnotes":"","lang":"yo"},{"name":"15:16","price":"A kúkú fi àwọn ibùsọ̀ ìràwọ̀ sínú sánmọ̀ (ayé). A ṣe é ní ọ̀ṣọ́ fún àwọn olùwòran.","arabic":"وَلَقَدۡ جَعَلۡنَا فِي ٱلسَّمَآءِ بُرُوجٗا وَزَيَّنَّٰهَا لِلنَّٰظِرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1818,"juzNumber":14,"footnotes":"","lang":"yo"},{"name":"15:17","price":"A sì ṣọ́ ọ kúrò lọ́dọ̀ gbogbo èṣù, ẹni ẹ̀kọ̀.¹","arabic":"وَحَفِظۡنَٰهَا مِن كُلِّ شَيۡطَٰنٖ رَّجِيمٍ","category":["15 (Al-Hijr)","Al-Hijr","Surah Al-Hijr"],"ayahNumber":1819,"juzNumber":14,"footnotes":"1. “A ṣe é ní ọ̀ṣọ́” àti “A sì ṣọ́ ọ”, kí ni A ṣe ní ọ̀ṣọ́? Kí ni A ṣọ́? Àwọn tafsīr kan sọ pé, sánmọ̀ ni. Àwọn kan sọ pé, àwọn ìràwọ̀ ni.","lang":"yo"},{"name":"15:18","price":"Àfi (èṣù) tí ó bá jí ọ̀rọ̀ gbọ́. Nígbà náà sì ni ògúnná pọ́nńbélé yó tẹ̀lé e láti ẹ̀yìn.","arabic":"إِلَّا مَنِ ٱسۡتَرَقَ ٱلسَّمۡعَ فَأَتۡبَعَهُۥ شِهَابٞ مُّبِينٞ","category":["15 (Al-Hijr)","Al-Hijr","Surah Al-Hijr"],"ayahNumber":1820,"juzNumber":14,"footnotes":"","lang":"yo"},{"name":"15:19","price":"Ilẹ̀, A tẹ́ ẹ pẹrẹsẹ. A sì ju àwọn àpáta tó dúró gbagidi sínú rẹ̀. A sì mú gbogbo n̄ǹkan tí ó ní òdíwọ̀n hù jáde láti inú rẹ̀.","arabic":"وَٱلۡأَرۡضَ مَدَدۡنَٰهَا وَأَلۡقَيۡنَا فِيهَا رَوَٰسِيَ وَأَنۢبَتۡنَا فِيهَا مِن كُلِّ شَيۡءٖ مَّوۡزُونٖ","category":["15 (Al-Hijr)","Al-Hijr","Surah Al-Hijr"],"ayahNumber":1821,"juzNumber":14,"footnotes":"","lang":"yo"},{"name":"15:20","price":"A ṣe ọ̀nà ìjẹ-ìmu sínú (ilé ayé) fun ẹ̀yin àti àwọn tí ẹ̀yin kò lè pèsè fún.","arabic":"وَجَعَلۡنَا لَكُمۡ فِيهَا مَعَٰيِشَ وَمَن لَّسۡتُمۡ لَهُۥ بِرَٰزِقِينَ","category":["15 (Al-Hijr)","Al-Hijr","Surah Al-Hijr"],"ayahNumber":1822,"juzNumber":14,"footnotes":"","lang":"yo"},{"name":"15:21","price":"Kò sì sí kiní kan àfi kí ilé-ọrọ̀ rẹ̀ wà lọ́dọ̀ Wa. Àwa kò sì níí sọ̀ ọ́ kalẹ̀ àfi pẹ̀lú òdíwọ̀n tí A ti mọ̀.","arabic":"وَإِن مِّن شَيۡءٍ إِلَّا عِندَنَا خَزَآئِنُهُۥ وَمَا نُنَزِّلُهُۥٓ إِلَّا بِقَدَرٖ مَّعۡلُومٖ","category":["15 (Al-Hijr)","Al-Hijr","Surah Al-Hijr"],"ayahNumber":1823,"juzNumber":14,"footnotes":"","lang":"yo"},{"name":"15:22","price":"Àti pé A rán àwọn atẹ́gùn láti kó àwọn ẹ̀ṣújò jọ. A sì sọ omi kalẹ̀ láti sánmọ̀. Nítorí náà, A fún yín mu. Ẹ̀yin sì kọ́ ni ẹ kó omi òjò jọ (sójú sánmọ̀).","arabic":"وَأَرۡسَلۡنَا ٱلرِّيَٰحَ لَوَٰقِحَ فَأَنزَلۡنَا مِنَ ٱلسَّمَآءِ مَآءٗ فَأَسۡقَيۡنَٰكُمُوهُ وَمَآ أَنتُمۡ لَهُۥ بِخَٰزِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1824,"juzNumber":14,"footnotes":"","lang":"yo"},{"name":"15:23","price":"Dájúdájú Àwa, Àwa ń sọ (ẹ̀dá) di alààyè. A sì ń sọ ọ́ di òkú. Àwa sì ni A óò jogún (ẹ̀dá).","arabic":"وَإِنَّا لَنَحۡنُ نُحۡيِۦ وَنُمِيتُ وَنَحۡنُ ٱلۡوَٰرِثُونَ","category":["15 (Al-Hijr)","Al-Hijr","Surah Al-Hijr"],"ayahNumber":1825,"juzNumber":14,"footnotes":"","lang":"yo"},{"name":"15:24","price":"Àti pé dájúdájú A mọ àwọn olùgbawájú nínú yín. Dájúdájú A sì mọ àwọn olùgbẹ̀yìn.","arabic":"وَلَقَدۡ عَلِمۡنَا ٱلۡمُسۡتَقۡدِمِينَ مِنكُمۡ وَلَقَدۡ عَلِمۡنَا ٱلۡمُسۡتَـٔۡخِرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1826,"juzNumber":14,"footnotes":"","lang":"yo"},{"name":"15:25","price":"Dájúdájú Olúwa rẹ, Òun l’Ó máa kó wọn jọ. Dájúdájú Òun ni Ọlọ́gbọ́n, Onímọ̀.","arabic":"وَإِنَّ رَبَّكَ هُوَ يَحۡشُرُهُمۡۚ إِنَّهُۥ حَكِيمٌ عَلِيمٞ","category":["15 (Al-Hijr)","Al-Hijr","Surah Al-Hijr"],"ayahNumber":1827,"juzNumber":14,"footnotes":"","lang":"yo"},{"name":"15:26","price":"Dájúdájú A ṣẹ̀dá ènìyàn láti ara amọ̀ tó ń dún koko, tó ti pàwọ̀dà.","arabic":"وَلَقَدۡ خَلَقۡنَا ٱلۡإِنسَٰنَ مِن صَلۡصَٰلٖ مِّنۡ حَمَإٖ مَّسۡنُونٖ","category":["15 (Al-Hijr)","Al-Hijr","Surah Al-Hijr"],"ayahNumber":1828,"juzNumber":14,"footnotes":"","lang":"yo"},{"name":"15:27","price":"Àti pé àlùjànnú, A ṣẹ̀dá rẹ̀ ṣíwájú (ènìyàn) láti ara iná alátẹ́gùn gbígbóná tí kò ní èéfín.","arabic":"وَٱلۡجَآنَّ خَلَقۡنَٰهُ مِن قَبۡلُ مِن نَّارِ ٱلسَّمُومِ","category":["15 (Al-Hijr)","Al-Hijr","Surah Al-Hijr"],"ayahNumber":1829,"juzNumber":14,"footnotes":"","lang":"yo"},{"name":"15:28","price":"(Rántí) nígbà tí Olúwa rẹ sọ fún àwọn mọlāika pé: “Dájúdájú Èmi yóò ṣe ẹ̀dá abara kan láti ara amọ̀ tó ń dún koko, tó ti pàwọ̀dà.","arabic":"وَإِذۡ قَالَ رَبُّكَ لِلۡمَلَٰٓئِكَةِ إِنِّي خَٰلِقُۢ بَشَرٗا مِّن صَلۡصَٰلٖ مِّنۡ حَمَإٖ مَّسۡنُونٖ","category":["15 (Al-Hijr)","Al-Hijr","Surah Al-Hijr"],"ayahNumber":1830,"juzNumber":14,"footnotes":"","lang":"yo"},{"name":"15:29","price":"Nígbà tí Mo bá ṣe é tó gún régétán, tí Mo fẹ́ ẹ̀mí sí i (lára) nínú ẹ̀mí Mi (tí Mo dá), nígbà náà ẹ dojú bolẹ̀ fún un ní olùforíkanlẹ̀-kíni.”¹","arabic":"فَإِذَا سَوَّيۡتُهُۥ وَنَفَخۡتُ فِيهِ مِن رُّوحِي فَقَعُواْ لَهُۥ سَٰجِدِينَ","category":["15 (Al-Hijr)","Al-Hijr","Surah Al-Hijr"],"ayahNumber":1831,"juzNumber":14,"footnotes":"1. Ẹ wo ìtọsẹ̀-ọ̀rọ̀ sūrah al-Baƙọrah; 2:34.","lang":"yo"},{"name":"15:30","price":"Nítorí náà, àwọn mọlāika, gbogbo wọn pátápátá sì forí kanlẹ̀ kí i.","arabic":"فَسَجَدَ ٱلۡمَلَٰٓئِكَةُ كُلُّهُمۡ أَجۡمَعُونَ","category":["15 (Al-Hijr)","Al-Hijr","Surah Al-Hijr"],"ayahNumber":1832,"juzNumber":14,"footnotes":"","lang":"yo"},{"name":"15:31","price":"Àyàfi ’Iblīs. Ó kọ̀ láti wà nínú àwọn olùforíkanlẹ̀-kíni náà.","arabic":"إِلَّآ إِبۡلِيسَ أَبَىٰٓ أَن يَكُونَ مَعَ ٱلسَّٰجِدِينَ","category":["15 (Al-Hijr)","Al-Hijr","Surah Al-Hijr"],"ayahNumber":1833,"juzNumber":14,"footnotes":"","lang":"yo"},{"name":"15:32","price":"(Allāhu) sọ pé: “’Iblīs, kí ló dí ọ lọ́wọ́ láti wà nínú àwọn olùforíkanlẹ̀-kíni?”","arabic":"قَالَ يَٰٓإِبۡلِيسُ مَا لَكَ أَلَّا تَكُونَ مَعَ ٱلسَّٰجِدِينَ","category":["15 (Al-Hijr)","Al-Hijr","Surah Al-Hijr"],"ayahNumber":1834,"juzNumber":14,"footnotes":"","lang":"yo"},{"name":"15:33","price":"Ó wí pé: “Èmi kò níí forí kanlẹ̀ kí abara kan tí O ṣẹ̀dá rẹ̀ láti ara amọ̀ tó ń dún koko, tó ti pàwọ̀dà.”","arabic":"قَالَ لَمۡ أَكُن لِّأَسۡجُدَ لِبَشَرٍ خَلَقۡتَهُۥ مِن صَلۡصَٰلٖ مِّنۡ حَمَإٖ مَّسۡنُونٖ","category":["15 (Al-Hijr)","Al-Hijr","Surah Al-Hijr"],"ayahNumber":1835,"juzNumber":14,"footnotes":"","lang":"yo"},{"name":"15:34","price":"(Allāhu) sọ pé: “Nítorí náà, jáde kúrò nínú rẹ̀. Dájúdájú, ìwọ ni ẹni-ẹ̀kọ̀.","arabic":"قَالَ فَٱخۡرُجۡ مِنۡهَا فَإِنَّكَ رَجِيمٞ","category":["15 (Al-Hijr)","Al-Hijr","Surah Al-Hijr"],"ayahNumber":1836,"juzNumber":14,"footnotes":"","lang":"yo"},{"name":"15:35","price":"Àti pé, dájúdájú ègún ń bẹ lórí rẹ títí di Ọjọ́ ẹ̀san.”","arabic":"وَإِنَّ عَلَيۡكَ ٱللَّعۡنَةَ إِلَىٰ يَوۡمِ ٱلدِّينِ","category":["15 (Al-Hijr)","Al-Hijr","Surah Al-Hijr"],"ayahNumber":1837,"juzNumber":14,"footnotes":"","lang":"yo"},{"name":"15:36","price":"Ó wí pé: “Olúwa mi, lọ́ mi lára títí di Ọjọ́ tí wọ́n máa gbé ẹ̀dá dìde.”","arabic":"قَالَ رَبِّ فَأَنظِرۡنِيٓ إِلَىٰ يَوۡمِ يُبۡعَثُونَ","category":["15 (Al-Hijr)","Al-Hijr","Surah Al-Hijr"],"ayahNumber":1838,"juzNumber":14,"footnotes":"","lang":"yo"},{"name":"15:37","price":"(Allāhu) sọ pé: “Dájúdájú ìwọ wà lára àwọn tí A óò lọ́ lára","arabic":"قَالَ فَإِنَّكَ مِنَ ٱلۡمُنظَرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1839,"juzNumber":14,"footnotes":"","lang":"yo"},{"name":"15:38","price":"títí di ọjọ́ àkókò tí A ti mọ.”¹","arabic":"إِلَىٰ يَوۡمِ ٱلۡوَقۡتِ ٱلۡمَعۡلُومِ","category":["15 (Al-Hijr)","Al-Hijr","Surah Al-Hijr"],"ayahNumber":1840,"juzNumber":14,"footnotes":"1. Ìyẹn ni ọjọ́ ìfọn sínú ìwo àkọ́kọ́.","lang":"yo"},{"name":"15:39","price":"Ó wí pé: “Olúwa mi, fún wí pé O ti ṣe mí ní ẹni anù, dájúdájú emí yóò ṣe (aburú) ní ọ̀ṣọ́ fún wọn lórí ilẹ̀. Dájúdájú èmi yó sì kó gbogbo wọn sínú anù","arabic":"قَالَ رَبِّ بِمَآ أَغۡوَيۡتَنِي لَأُزَيِّنَنَّ لَهُمۡ فِي ٱلۡأَرۡضِ وَلَأُغۡوِيَنَّهُمۡ أَجۡمَعِينَ","category":["15 (Al-Hijr)","Al-Hijr","Surah Al-Hijr"],"ayahNumber":1841,"juzNumber":14,"footnotes":"","lang":"yo"},{"name":"15:40","price":"àfi àwọn ẹrúsìn Rẹ, àwọn tí O ṣà lẹ́ṣà (fún ìgbàgbọ́ òdodo).”¹","arabic":"إِلَّا عِبَادَكَ مِنۡهُمُ ٱلۡمُخۡلَصِينَ","category":["15 (Al-Hijr)","Al-Hijr","Surah Al-Hijr"],"ayahNumber":1842,"juzNumber":14,"footnotes":"1. Dọhāk - kí Allāhu kẹ́ ẹ - sọ pé, “al-muklasūn” túmọ̀ sí “àwọn onígbàgbọ́ òdodo”. Ìyẹn ni pé, àwọn aláìgbàgbọ́ àti àwọn munāfiki nìkan ni Ṣaetọ̄n yóò rí kó sínú ìṣìnà rẹ̀.","lang":"yo"},{"name":"15:41","price":"(Allāhu) sọ pé: “(Ìdúróṣinṣin lójú) ọ̀nà tààrà, Ọwọ́ Mi ni èyí wà.”","arabic":"قَالَ هَٰذَا صِرَٰطٌ عَلَيَّ مُسۡتَقِيمٌ","category":["15 (Al-Hijr)","Al-Hijr","Surah Al-Hijr"],"ayahNumber":1843,"juzNumber":14,"footnotes":"","lang":"yo"},{"name":"15:42","price":"Dájúdájú àwọn ẹrúsìn Mi, kò sí agbára kan fún ọ lórí wọn, àyàfi ẹni tí ó bá tẹ̀lé ọ nínú àwọn ẹni anù.","arabic":"إِنَّ عِبَادِي لَيۡسَ لَكَ عَلَيۡهِمۡ سُلۡطَٰنٌ إِلَّا مَنِ ٱتَّبَعَكَ مِنَ ٱلۡغَاوِينَ","category":["15 (Al-Hijr)","Al-Hijr","Surah Al-Hijr"],"ayahNumber":1844,"juzNumber":14,"footnotes":"","lang":"yo"},{"name":"15:43","price":"Àti pé dájúdájú iná Jahanamọ ni àdéhùn fún gbogbo wọn.","arabic":"وَإِنَّ جَهَنَّمَ لَمَوۡعِدُهُمۡ أَجۡمَعِينَ","category":["15 (Al-Hijr)","Al-Hijr","Surah Al-Hijr"],"ayahNumber":1845,"juzNumber":14,"footnotes":"","lang":"yo"},{"name":"15:44","price":"Àwọn ojú ọ̀nà méje ń bẹ fún (iná). Àtúnpín tún wà fún ojú-ọ̀nà kọ̀ọ̀kan.","arabic":"لَهَا سَبۡعَةُ أَبۡوَٰبٖ لِّكُلِّ بَابٖ مِّنۡهُمۡ جُزۡءٞ مَّقۡسُومٌ","category":["15 (Al-Hijr)","Al-Hijr","Surah Al-Hijr"],"ayahNumber":1846,"juzNumber":14,"footnotes":"","lang":"yo"},{"name":"15:45","price":"Dájúdájú àwọn olùbẹ̀rù (Allāhu) máa wà nínú àwọn Ọgbà Ìdẹ̀ra pẹ̀lú àwọn odò (tó ń ṣàn nísàlẹ̀ rẹ̀).","arabic":"إِنَّ ٱلۡمُتَّقِينَ فِي جَنَّٰتٖ وَعُيُونٍ","category":["15 (Al-Hijr)","Al-Hijr","Surah Al-Hijr"],"ayahNumber":1847,"juzNumber":14,"footnotes":"","lang":"yo"},{"name":"15:46","price":"(A máa sọ pé): “Ẹ wọ inú rẹ̀ pẹ̀lú àlàáfíà ní olùfàyàbalẹ̀.”","arabic":"ٱدۡخُلُوهَا بِسَلَٰمٍ ءَامِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1848,"juzNumber":14,"footnotes":"","lang":"yo"},{"name":"15:47","price":"A sì máa yọ ohun tí ń bẹ nínú ọkàn wọn tó jẹ́ inúnibíni kúrò; (wọn yóò di) ọmọ-ìyá (ara wọn. Wọn yóò wà) lórí ibùsùn, tí wọn yóò kọjú síra wọn.","arabic":"وَنَزَعۡنَا مَا فِي صُدُورِهِم مِّنۡ غِلٍّ إِخۡوَٰنًا عَلَىٰ سُرُرٖ مُّتَقَٰبِلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1849,"juzNumber":14,"footnotes":"","lang":"yo"},{"name":"15:48","price":"Wàhálà kan kò níí bá wọn nínú rẹ̀. Wọn kò sì níí mú wọn jáde kúrò nínú rẹ̀.","arabic":"لَا يَمَسُّهُمۡ فِيهَا نَصَبٞ وَمَا هُم مِّنۡهَا بِمُخۡرَجِينَ","category":["15 (Al-Hijr)","Al-Hijr","Surah Al-Hijr"],"ayahNumber":1850,"juzNumber":14,"footnotes":"","lang":"yo"},{"name":"15:49","price":"Fún àwọn ẹrúsìn Mi ní ìró pé dájúdájú Èmi ni Aláforíjìn, Àṣàkẹ́-ọ̀run.","arabic":"۞ نَبِّئۡ عِبَادِيٓ أَنِّيٓ أَنَا ٱلۡغَفُورُ ٱلرَّحِيمُ","category":["15 (Al-Hijr)","Al-Hijr","Surah Al-Hijr"],"ayahNumber":1851,"juzNumber":14,"footnotes":"","lang":"yo"},{"name":"15:50","price":"Àti pé dájúdájú ìyà Mi ni ìyà ẹlẹ́ta-eléro.","arabic":"وَأَنَّ عَذَابِي هُوَ ٱلۡعَذَابُ ٱلۡأَلِيمُ","category":["15 (Al-Hijr)","Al-Hijr","Surah Al-Hijr"],"ayahNumber":1852,"juzNumber":14,"footnotes":"","lang":"yo"},{"name":"15:51","price":"Fún wọn ní ìró nípa àlejò (Ànábì) ’Ibrọ̄hīm.","arabic":"وَنَبِّئۡهُمۡ عَن ضَيۡفِ إِبۡرَٰهِيمَ","category":["15 (Al-Hijr)","Al-Hijr","Surah Al-Hijr"],"ayahNumber":1853,"juzNumber":14,"footnotes":"","lang":"yo"},{"name":"15:52","price":"(Rántí) nígbà tí wọ́n wọlé tọ̀ ọ́, wọ́n sì sọ pé: “Àlàáfíà”. Ó sọ pé: “Dájúdájú ẹ̀rù yín ń ba àwa.”","arabic":"إِذۡ دَخَلُواْ عَلَيۡهِ فَقَالُواْ سَلَٰمٗا قَالَ إِنَّا مِنكُمۡ وَجِلُونَ","category":["15 (Al-Hijr)","Al-Hijr","Surah Al-Hijr"],"ayahNumber":1854,"juzNumber":14,"footnotes":"","lang":"yo"},{"name":"15:53","price":"Wọ́n sọ pé: “Má ṣe bẹ̀rù. Dájúdájú àwa yóò fún ọ ní ìró ìdùnnú (nípa bíbí) ọmọkùnrin kan tí ó máa ní ìmọ̀.”","arabic":"قَالُواْ لَا تَوۡجَلۡ إِنَّا نُبَشِّرُكَ بِغُلَٰمٍ عَلِيمٖ","category":["15 (Al-Hijr)","Al-Hijr","Surah Al-Hijr"],"ayahNumber":1855,"juzNumber":14,"footnotes":"","lang":"yo"},{"name":"15:54","price":"Ó sọ pé: “Ṣé ẹ̀ ń fún mi ní ìró ìdùnnú (nípa bíbí ọmọ) nígbà tí ogbó ti dé sí mi? Ìró ìdùnnú wo ni ẹ̀ ń fún mi ná?”","arabic":"قَالَ أَبَشَّرۡتُمُونِي عَلَىٰٓ أَن مَّسَّنِيَ ٱلۡكِبَرُ فَبِمَ تُبَشِّرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1856,"juzNumber":14,"footnotes":"","lang":"yo"},{"name":"15:55","price":"Wọ́n sọ pé: “À ń fún ọ ní ìró ìdùnnú pẹ̀lú òdodo. Nítorí náà, má ṣe wà lára àwọn olùjákànmùná.”","arabic":"قَالُواْ بَشَّرۡنَٰكَ بِٱلۡحَقِّ فَلَا تَكُن مِّنَ ٱلۡقَٰنِطِينَ","category":["15 (Al-Hijr)","Al-Hijr","Surah Al-Hijr"],"ayahNumber":1857,"juzNumber":14,"footnotes":"","lang":"yo"},{"name":"15:56","price":"Ó sọ pé: “Kò mà sí ẹni tí ó máa jákànmùná nínú ìkẹ́ Olúwa Rẹ̀ bí kò ṣe àwọn olùṣìnà.”","arabic":"قَالَ وَمَن يَقۡنَطُ مِن رَّحۡمَةِ رَبِّهِۦٓ إِلَّا ٱلضَّآلُّونَ","category":["15 (Al-Hijr)","Al-Hijr","Surah Al-Hijr"],"ayahNumber":1858,"juzNumber":14,"footnotes":"","lang":"yo"},{"name":"15:57","price":"Ó sọ pé: “Kí tún ni ọ̀rọ̀ tí ẹ bá wá, ẹ̀yin Òjíṣẹ́?”","arabic":"قَالَ فَمَا خَطۡبُكُمۡ أَيُّهَا ٱلۡمُرۡسَلُونَ","category":["15 (Al-Hijr)","Al-Hijr","Surah Al-Hijr"],"ayahNumber":1859,"juzNumber":14,"footnotes":"","lang":"yo"},{"name":"15:58","price":"Wọ́n sọ pé: “Dájúdájú Wọ́n rán wa níṣẹ́ sí ìjọ ẹlẹ́ṣẹ̀ ni.","arabic":"قَالُوٓاْ إِنَّآ أُرۡسِلۡنَآ إِلَىٰ قَوۡمٖ مُّجۡرِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1860,"juzNumber":14,"footnotes":"","lang":"yo"},{"name":"15:59","price":"Àfi ará ilé (Ànábì) Lūt. Dájúdájú àwa yóò gba wọn là pátápátá.","arabic":"إِلَّآ ءَالَ لُوطٍ إِنَّا لَمُنَجُّوهُمۡ أَجۡمَعِينَ","category":["15 (Al-Hijr)","Al-Hijr","Surah Al-Hijr"],"ayahNumber":1861,"juzNumber":14,"footnotes":"","lang":"yo"},{"name":"15:60","price":"Àfi ìyàwó rẹ̀; A ti kọ kádàrá rẹ̀ (pé) dájúdájú ó máa wà nínú àwọn tó máa ṣẹ́kù lẹ́yìn sínú ìparun.”","arabic":"إِلَّا ٱمۡرَأَتَهُۥ قَدَّرۡنَآ إِنَّهَا لَمِنَ ٱلۡغَٰبِرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1862,"juzNumber":14,"footnotes":"","lang":"yo"},{"name":"15:61","price":"Nígbà tí àwọn Òjíṣẹ́ dé ọ̀dọ̀ ará ilé (Ànábì) Lūt,","arabic":"فَلَمَّا جَآءَ ءَالَ لُوطٍ ٱلۡمُرۡسَلُونَ","category":["15 (Al-Hijr)","Al-Hijr","Surah Al-Hijr"],"ayahNumber":1863,"juzNumber":14,"footnotes":"","lang":"yo"},{"name":"15:62","price":"(Ànábì Lūt) sọ pé: “Dájúdájú ẹ̀yin jẹ́ àjòjì ènìyàn.”","arabic":"قَالَ إِنَّكُمۡ قَوۡمٞ مُّنكَرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1864,"juzNumber":14,"footnotes":"","lang":"yo"},{"name":"15:63","price":"Wọ́n sọ pé: “Rárá, a wá sọ́dọ̀ rẹ nítorí ohun tí wọ́n ń ṣeyèméjì nípa rẹ̀.","arabic":"قَالُواْ بَلۡ جِئۡنَٰكَ بِمَا كَانُواْ فِيهِ يَمۡتَرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1865,"juzNumber":14,"footnotes":"","lang":"yo"},{"name":"15:64","price":"A mú òdodo wá bá ọ ni. Àti pé dájúdájú olódodo ni àwa.","arabic":"وَأَتَيۡنَٰكَ بِٱلۡحَقِّ وَإِنَّا لَصَٰدِقُونَ","category":["15 (Al-Hijr)","Al-Hijr","Surah Al-Hijr"],"ayahNumber":1866,"juzNumber":14,"footnotes":"","lang":"yo"},{"name":"15:65","price":"Nítorí náà, mú ará ilé rẹ jáde ní apá kan òru. Kí o sì tẹ̀lé wọn lẹ́yìn. Ẹnì kan nínú yín kò sì gbọdọ̀ ṣíjú wo ẹ̀yìn wò. Kí ẹ sì lọ sí àyè tí wọ́n ń pa láṣẹ fún yín.”","arabic":"فَأَسۡرِ بِأَهۡلِكَ بِقِطۡعٖ مِّنَ ٱلَّيۡلِ وَٱتَّبِعۡ أَدۡبَٰرَهُمۡ وَلَا يَلۡتَفِتۡ مِنكُمۡ أَحَدٞ وَٱمۡضُواْ حَيۡثُ تُؤۡمَرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1867,"juzNumber":14,"footnotes":"","lang":"yo"},{"name":"15:66","price":"A sì jẹ́ kí ìdájọ́ ọ̀rọ̀ yìí hàn sí i pé dájúdájú A máa pa àwọn (ẹlẹ́ṣẹ̀) wọ̀nyí run pátápátá nígbà tí wọ́n bá mọ́júmọ́.","arabic":"وَقَضَيۡنَآ إِلَيۡهِ ذَٰلِكَ ٱلۡأَمۡرَ أَنَّ دَابِرَ هَٰٓؤُلَآءِ مَقۡطُوعٞ مُّصۡبِحِينَ","category":["15 (Al-Hijr)","Al-Hijr","Surah Al-Hijr"],"ayahNumber":1868,"juzNumber":14,"footnotes":"","lang":"yo"},{"name":"15:67","price":"Àwọn ará ìlú náà dé, wọ́n sì ń yọ̀ sẹ̀sẹ̀.","arabic":"وَجَآءَ أَهۡلُ ٱلۡمَدِينَةِ يَسۡتَبۡشِرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1869,"juzNumber":14,"footnotes":"","lang":"yo"},{"name":"15:68","price":"(Ànábì Lūt) sọ pé: “Dájúdájú àwọn wọ̀nyí ni àlejò mi. Nítorí náà, ẹ má ṣe dójú tì mí.","arabic":"قَالَ إِنَّ هَٰٓؤُلَآءِ ضَيۡفِي فَلَا تَفۡضَحُونِ","category":["15 (Al-Hijr)","Al-Hijr","Surah Al-Hijr"],"ayahNumber":1870,"juzNumber":14,"footnotes":"","lang":"yo"},{"name":"15:69","price":"Kí ẹ bẹ̀rù Allāhu. Kí ẹ sì má ṣe yẹpẹrẹ mi.”","arabic":"وَٱتَّقُواْ ٱللَّهَ وَلَا تُخۡزُونِ","category":["15 (Al-Hijr)","Al-Hijr","Surah Al-Hijr"],"ayahNumber":1871,"juzNumber":14,"footnotes":"","lang":"yo"},{"name":"15:70","price":"Wọ́n wí pé: “Ǹjẹ́ àwa kò ti kọ̀ fún ọ (nípa gbígba àlejò) àwọn ẹ̀dá?”","arabic":"قَالُوٓاْ أَوَلَمۡ نَنۡهَكَ عَنِ ٱلۡعَٰلَمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1872,"juzNumber":14,"footnotes":"","lang":"yo"},{"name":"15:71","price":"Ó sọ pé: “Àwọn ọmọbìnrin mi nìwọ̀nyí, tí ẹ bá ní n̄ǹkan tí ẹ fẹ́ (fi wọ́n) ṣe.”¹","arabic":"قَالَ هَٰٓؤُلَآءِ بَنَاتِيٓ إِن كُنتُمۡ فَٰعِلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1873,"juzNumber":14,"footnotes":"1. Ẹ wo ìtọsẹ̀-ọ̀rọ̀ sūrah Hūd; 11:78.","lang":"yo"},{"name":"15:72","price":"(Allāhu sọ pé): “Mo fi ìṣẹ̀mí ìwọ (Ànábì Muhammad) búra;¹ dájúdájú wọ́n kúkú wà nínú ìṣìnà àti àìmọ̀kan wọn, tí wọ́n ń pa rìdàrìdà.”","arabic":"لَعَمۡرُكَ إِنَّهُمۡ لَفِي سَكۡرَتِهِمۡ يَعۡمَهُونَ","category":["15 (Al-Hijr)","Al-Hijr","Surah Al-Hijr"],"ayahNumber":1874,"juzNumber":14,"footnotes":"1. Ti Allāhu - subhānahu wa ta‘ālā - ni kí Ó fi ohun tí Ó bá fẹ́ búra. TiRẹ̀ sì ni kí Ó fí ẹni tí Ó bá fẹ́ búra. Àmọ́ àwa ẹ̀dá Rẹ̀ kò gbọ́dọ̀ fi n̄ǹkan mìíràn lẹ́yìn Rẹ̀ búra gẹ́gẹ́ bí a kò ṣe gbọ́dọ̀ jọ́sìn fún n̄ǹkan mìíràn lẹ́yìn Rẹ̀.","lang":"yo"},{"name":"15:73","price":"Nítorí náà, ohùn igbe mú wọn nígbà tí òòrùn òwúrọ̀ yọ sí wọn.","arabic":"فَأَخَذَتۡهُمُ ٱلصَّيۡحَةُ مُشۡرِقِينَ","category":["15 (Al-Hijr)","Al-Hijr","Surah Al-Hijr"],"ayahNumber":1875,"juzNumber":14,"footnotes":"","lang":"yo"},{"name":"15:74","price":"A sì sọ òkè ìlú wọn di ìsàlẹ̀ rẹ̀ (ìlú wọ́n dojú bolẹ̀). A tún rọ òjò òkúta amọ̀ (sísun) lé wọn lórí.","arabic":"فَجَعَلۡنَا عَٰلِيَهَا سَافِلَهَا وَأَمۡطَرۡنَا عَلَيۡهِمۡ حِجَارَةٗ مِّن سِجِّيلٍ","category":["15 (Al-Hijr)","Al-Hijr","Surah Al-Hijr"],"ayahNumber":1876,"juzNumber":14,"footnotes":"","lang":"yo"},{"name":"15:75","price":"Dájúdájú àwọn àmì wà nínú ìyẹn fún àwọn alárìíwòye.","arabic":"إِنَّ فِي ذَٰلِكَ لَأٓيَٰتٖ لِّلۡمُتَوَسِّمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1877,"juzNumber":14,"footnotes":"","lang":"yo"},{"name":"15:76","price":"Dájúdájú (ìlú náà) kúkú wà lójú ọ̀nà (tí ẹ̀ ń tọ̀ lọ tọ̀ bọ̀).","arabic":"وَإِنَّهَا لَبِسَبِيلٖ مُّقِيمٍ","category":["15 (Al-Hijr)","Al-Hijr","Surah Al-Hijr"],"ayahNumber":1878,"juzNumber":14,"footnotes":"","lang":"yo"},{"name":"15:77","price":"Dájúdájú àmì wà nínú ìyẹn fún àwọn onígbàgbọ́ òdodo.","arabic":"إِنَّ فِي ذَٰلِكَ لَأٓيَةٗ لِّلۡمُؤۡمِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1879,"juzNumber":14,"footnotes":"","lang":"yo"},{"name":"15:78","price":"Àwọn ará ’Aekah¹ náà jẹ́ alábòsí.","arabic":"وَإِن كَانَ أَصۡحَٰبُ ٱلۡأَيۡكَةِ لَظَٰلِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1880,"juzNumber":14,"footnotes":"1. ’Aekah tún túmọ̀ sí igbó. Ìyẹn ni pé, ìlú tí ó wà nínú igbó. Ará ’Aekah ni ìjọ Ànábì Ṣu‘aeb - kí ọlà Allāhu máa bá a -.","lang":"yo"},{"name":"15:79","price":"A sì gbẹ́san lára wọn. Dájújájú àwọn ìlú méjèèjì ló kúkú wà lójú ọ̀nà gban̄gba (tí ẹ̀ ń tọ̀ lọ tọ̀ bọ̀).","arabic":"فَٱنتَقَمۡنَا مِنۡهُمۡ وَإِنَّهُمَا لَبِإِمَامٖ مُّبِينٖ","category":["15 (Al-Hijr)","Al-Hijr","Surah Al-Hijr"],"ayahNumber":1881,"juzNumber":14,"footnotes":"","lang":"yo"},{"name":"15:80","price":"Dájúdájú àwọn ará Ihò àpáta pe àwọn Òjíṣẹ́ ní òpùrọ́.","arabic":"وَلَقَدۡ كَذَّبَ أَصۡحَٰبُ ٱلۡحِجۡرِ ٱلۡمُرۡسَلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1882,"juzNumber":14,"footnotes":"","lang":"yo"},{"name":"15:81","price":"A sì fún wọn ní àwọn àmì Wa. Àmọ́ wọ́n gbúnrí kúrò níbẹ̀.","arabic":"وَءَاتَيۡنَٰهُمۡ ءَايَٰتِنَا فَكَانُواْ عَنۡهَا مُعۡرِضِينَ","category":["15 (Al-Hijr)","Al-Hijr","Surah Al-Hijr"],"ayahNumber":1883,"juzNumber":14,"footnotes":"","lang":"yo"},{"name":"15:82","price":"Wọ́n máa ń gbẹ́ àwọn ilé ìgbé ìfàyàbalẹ̀ sínú àwọn àpáta.","arabic":"وَكَانُواْ يَنۡحِتُونَ مِنَ ٱلۡجِبَالِ بُيُوتًا ءَامِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1884,"juzNumber":14,"footnotes":"","lang":"yo"},{"name":"15:83","price":"Ohùn igbe sì mú wọn nígbà tí wọ́n mọ́júmọ́.","arabic":"فَأَخَذَتۡهُمُ ٱلصَّيۡحَةُ مُصۡبِحِينَ","category":["15 (Al-Hijr)","Al-Hijr","Surah Al-Hijr"],"ayahNumber":1885,"juzNumber":14,"footnotes":"","lang":"yo"},{"name":"15:84","price":"Ohun tí wọ́n ń ṣe níṣẹ́ kò sì rọ̀ wọ́n lọ́rọ̀ (níbi ìyà).","arabic":"فَمَآ أَغۡنَىٰ عَنۡهُم مَّا كَانُواْ يَكۡسِبُونَ","category":["15 (Al-Hijr)","Al-Hijr","Surah Al-Hijr"],"ayahNumber":1886,"juzNumber":14,"footnotes":"","lang":"yo"},{"name":"15:85","price":"A kò ṣẹ̀dá àwọn sánmọ̀, ilẹ̀ àti n̄ǹkan tó wà láààrin àwọn méjèèjì bí kò ṣe pẹ̀lú òdodo. Dájúdájú Àkókò náà máa dé. Nítorí náà, ṣàmójúkúrò ní àmójúkúrò tó rẹwà.","arabic":"وَمَا خَلَقۡنَا ٱلسَّمَٰوَٰتِ وَٱلۡأَرۡضَ وَمَا بَيۡنَهُمَآ إِلَّا بِٱلۡحَقِّۗ وَإِنَّ ٱلسَّاعَةَ لَأٓتِيَةٞۖ فَٱصۡفَحِ ٱلصَّفۡحَ ٱلۡجَمِيلَ","category":["15 (Al-Hijr)","Al-Hijr","Surah Al-Hijr"],"ayahNumber":1887,"juzNumber":14,"footnotes":"","lang":"yo"},{"name":"15:86","price":"Dájúdájú Olúwa rẹ ni Ẹlẹ́dàá, Onímọ̀.","arabic":"إِنَّ رَبَّكَ هُوَ ٱلۡخَلَّٰقُ ٱلۡعَلِيمُ","category":["15 (Al-Hijr)","Al-Hijr","Surah Al-Hijr"],"ayahNumber":1888,"juzNumber":14,"footnotes":"","lang":"yo"},{"name":"15:87","price":"Dájúdájú A fún ọ ní Sab‘u Mọthānī (ìyẹn, sūrah al-Fātihah) àti al-Ƙur’ān Ńlá.","arabic":"وَلَقَدۡ ءَاتَيۡنَٰكَ سَبۡعٗا مِّنَ ٱلۡمَثَانِي وَٱلۡقُرۡءَانَ ٱلۡعَظِيمَ","category":["15 (Al-Hijr)","Al-Hijr","Surah Al-Hijr"],"ayahNumber":1889,"juzNumber":14,"footnotes":"","lang":"yo"},{"name":"15:88","price":"Ìwọ kò gbọdọ̀ ṣíjú rẹ méjèèjì wo ohun tí A fi ṣe ìgbádún ayé fún oríṣiríṣi àwọn kan nínú àwọn aláìgbàgbọ́. Má ṣe banújẹ́ nítorí wọn. Kí o sì rẹ apá rẹ nílẹ̀ fún àwọn onígbàgbọ́ òdodo.","arabic":"لَا تَمُدَّنَّ عَيۡنَيۡكَ إِلَىٰ مَا مَتَّعۡنَا بِهِۦٓ أَزۡوَٰجٗا مِّنۡهُمۡ وَلَا تَحۡزَنۡ عَلَيۡهِمۡ وَٱخۡفِضۡ جَنَاحَكَ لِلۡمُؤۡمِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1890,"juzNumber":14,"footnotes":"","lang":"yo"},{"name":"15:89","price":"Kí o sì sọ pé: “Dájúdájú èmi ni olùkìlọ̀ pọ́nńbélé.”","arabic":"وَقُلۡ إِنِّيٓ أَنَا ٱلنَّذِيرُ ٱلۡمُبِينُ","category":["15 (Al-Hijr)","Al-Hijr","Surah Al-Hijr"],"ayahNumber":1891,"juzNumber":14,"footnotes":"","lang":"yo"},{"name":"15:90","price":"Gẹ́gẹ́ bí A ṣe sọ (ìyà) kalẹ̀ fún àwọn tó ń pín òdodo mọ́ irọ́;","arabic":"كَمَآ أَنزَلۡنَا عَلَى ٱلۡمُقۡتَسِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1892,"juzNumber":14,"footnotes":"","lang":"yo"},{"name":"15:91","price":"àwọn tí wọ́n sọ al-Ƙur’ān di ìpínkúpìn-ín,¹","arabic":"ٱلَّذِينَ جَعَلُواْ ٱلۡقُرۡءَانَ عِضِينَ","category":["15 (Al-Hijr)","Al-Hijr","Surah Al-Hijr"],"ayahNumber":1893,"juzNumber":14,"footnotes":"1. Ẹ wo bí àwọn aláìgbàgbọ́ ṣe pín al-Ƙur’ān sí ìpínkúpìn-ín nínú sūrah al-’Anbiyā’; 21:3-5.","lang":"yo"},{"name":"15:92","price":"Olúwa rẹ fi Ara Rẹ̀ búra fún ọ pé, A máa bi gbogbo wọn ní ìbéèrè","arabic":"فَوَرَبِّكَ لَنَسۡـَٔلَنَّهُمۡ أَجۡمَعِينَ","category":["15 (Al-Hijr)","Al-Hijr","Surah Al-Hijr"],"ayahNumber":1894,"juzNumber":14,"footnotes":"","lang":"yo"},{"name":"15:93","price":"nípa ohun tí wọ́n ń ṣe níṣẹ́.","arabic":"عَمَّا كَانُواْ يَعۡمَلُونَ","category":["15 (Al-Hijr)","Al-Hijr","Surah Al-Hijr"],"ayahNumber":1895,"juzNumber":14,"footnotes":"","lang":"yo"},{"name":"15:94","price":"Nítorí náà, kéde n̄ǹkan tí A pa láṣẹ fún ọ. Kí o sì ṣẹ́rí kúrò lọ́dọ̀ àwọn ọ̀ṣẹbọ.","arabic":"فَٱصۡدَعۡ بِمَا تُؤۡمَرُ وَأَعۡرِضۡ عَنِ ٱلۡمُشۡرِكِينَ","category":["15 (Al-Hijr)","Al-Hijr","Surah Al-Hijr"],"ayahNumber":1896,"juzNumber":14,"footnotes":"","lang":"yo"},{"name":"15:95","price":"Dájúdájú Àwa yóò tó ọ (níbi aburú) àwọn oníyẹ̀yẹ́,","arabic":"إِنَّا كَفَيۡنَٰكَ ٱلۡمُسۡتَهۡزِءِينَ","category":["15 (Al-Hijr)","Al-Hijr","Surah Al-Hijr"],"ayahNumber":1897,"juzNumber":14,"footnotes":"","lang":"yo"},{"name":"15:96","price":"àwọn tó ń mú ọlọ́hun mìíràn mọ́ Allāhu. Láìpẹ́ wọ́n máa mọ̀.","arabic":"ٱلَّذِينَ يَجۡعَلُونَ مَعَ ٱللَّهِ إِلَٰهًا ءَاخَرَۚ فَسَوۡفَ يَعۡلَمُونَ","category":["15 (Al-Hijr)","Al-Hijr","Surah Al-Hijr"],"ayahNumber":1898,"juzNumber":14,"footnotes":"","lang":"yo"},{"name":"15:97","price":"Àwa kúkú ti mọ̀ pé dájúdájú ohun tí wọ́n ń wí ń kó ìnira bá ọ.","arabic":"وَلَقَدۡ نَعۡلَمُ أَنَّكَ يَضِيقُ صَدۡرُكَ بِمَا يَقُولُونَ","category":["15 (Al-Hijr)","Al-Hijr","Surah Al-Hijr"],"ayahNumber":1899,"juzNumber":14,"footnotes":"","lang":"yo"},{"name":"15:98","price":"Nítorí náà, ṣe àfọ̀mọ́ pẹ̀lú ẹyìn fún Olúwa rẹ.¹ Kí o sì wà nínú àwọn olùforíkanlẹ̀ (fún Un).","arabic":"فَسَبِّحۡ بِحَمۡدِ رَبِّكَ وَكُن مِّنَ ٱلسَّٰجِدِينَ","category":["15 (Al-Hijr)","Al-Hijr","Surah Al-Hijr"],"ayahNumber":1900,"juzNumber":14,"footnotes":"1. Ìyẹn ni pé, ṣe àfọ̀mọ́ Allāhu kúrò níbi gbogbo àdínkù àti àbùkù, kí o sì yìn Ín lógo pé, O pé tán pátápátá.","lang":"yo"},{"name":"15:99","price":"Jọ́sìn fún Olúwa rẹ títí àmọ̀dájú (ìyẹn, ikú) yóò fi dé bá ọ.","arabic":"وَٱعۡبُدۡ رَبَّكَ حَتَّىٰ يَأۡتِيَكَ ٱلۡيَقِينُ","category":["15 (Al-Hijr)","Al-Hijr","Surah Al-Hijr"],"ayahNumber":1901,"juzNumber":14,"footnotes":"","lang":"yo"}],"chapter":["15 (Al-Hijr)","Al-Hijr","Surah Al-Hijr","Chapter Al-Hijr","Hijr","Surah Hijr","Chapter Hijr","Al Hijr","Surah Al Hijr","Chapter Al Hijr","Surah 15","Chapter 15","The Rock","الحِجر"]}