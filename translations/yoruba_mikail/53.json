{"data":[{"name":"53:1","price":"Allāhu fi gbólóhùn kọ̀ọ̀kan nínú al-Ƙur’ān alápọ̀n-ọ́nlé nígbà tí ó bá sọ̀kalẹ̀ láti ojú sánmọ̀ búra.¹","arabic":"وَٱلنَّجۡمِ إِذَا هَوَىٰ","category":["53 (An-Najm)","An-Najm","Surah An-Najm"],"ayahNumber":4785,"juzNumber":27,"footnotes":"1. Ìtúmọ̀ kejì ni pé, Allāhu fi ìràwọ̀ nígbà tí ó bá wálẹ̀ (wọ̀ọ̀kùn ní ìdájí) búra. Àmọ́ ìtúmọ̀ àkọ́kọ́ ló súnmọ́ jùlọ ní ìbámu sí sàkánì rẹ̀ pẹ̀lú àwọn āyah tí ó tẹ̀lé e. \n Wòóore! Wọ́n ń pe gbólóhùn ẹyọ kọ̀ọ̀kan nínú al-Ƙur’ān ní “an-najm”. Wọ́n sì ń pe ìràwọ̀ ní “an-najm”. Kódà “ìtàkùn” náà ń jẹ́ “an-najm” nínú èdè Lárúbáwá.(Tafsīr ’Adwā’ul-bayān)","lang":"yo"},{"name":"53:2","price":"Ẹni yín kò ṣìnà, kò sì sọnù.¹","arabic":"مَا ضَلَّ صَاحِبُكُمۡ وَمَا غَوَىٰ","category":["53 (An-Najm)","An-Najm","Surah An-Najm"],"ayahNumber":4786,"juzNumber":27,"footnotes":"1. Ènìyàn “dọlla” nígbà tí ó bá fi àìmọ̀kan sẹ̀sìn. Ènìyàn tí kò tẹ̀lé ìmọ̀ tí ó mọ̀, òun ló “gawā”. Ànábì - kí ìkẹ́ àti ọlà Allāhu máa bá a - kò fi àìmọ̀kan sẹ̀sìn. Kò sì yapa ìmọ̀ tí Allāhu sọ̀kalẹ̀ fún un.","lang":"yo"},{"name":"53:3","price":"Àti pé kò níí sọ̀rọ̀ ìfẹ́-inú.","arabic":"وَمَا يَنطِقُ عَنِ ٱلۡهَوَىٰٓ","category":["53 (An-Najm)","An-Najm","Surah An-Najm"],"ayahNumber":4787,"juzNumber":27,"footnotes":"","lang":"yo"},{"name":"53:4","price":"Kò níí sọ ohun kan tayọ ìmísí tí A fi ránṣẹ́ sí i.¹","arabic":"إِنۡ هُوَ إِلَّا وَحۡيٞ يُوحَىٰ","category":["53 (An-Najm)","An-Najm","Surah An-Najm"],"ayahNumber":4788,"juzNumber":27,"footnotes":"1. Ìyẹn ni pé, ìmísí mímọ́ ni al-Ƙur’ān alápọ̀n-ọ́nlé àti sunnah Ànábì - kí ìkẹ́ àti ọlà Allāhu máa bá a -. Àmọ́ ìgbàkígbà tí Ànábì - kí ìkẹ́ àti ọlà Allāhu máa bá a - bá kánjú ṣíwájú ìmísí gẹ́gẹ́ bí ẹlẹ́ran ara, Allāhu kì í fi bùn un bí kò ṣe pé, ìmísì máa wá lórí rẹ̀ láti tètè ṣàtúnṣe rẹ̀.","lang":"yo"},{"name":"53:5","price":"Alágbára (ìyẹn, mọlāika Jibrīl) l’ó kọ́ ọ ní ìmọ̀ (al-Ƙur’ān).","arabic":"عَلَّمَهُۥ شَدِيدُ ٱلۡقُوَىٰ","category":["53 (An-Najm)","An-Najm","Surah An-Najm"],"ayahNumber":4789,"juzNumber":27,"footnotes":"","lang":"yo"},{"name":"53:6","price":"Ó ní àlàáfíà tó péye, ó sì dúró wámúwámú,","arabic":"ذُو مِرَّةٖ فَٱسۡتَوَىٰ","category":["53 (An-Najm)","An-Najm","Surah An-Najm"],"ayahNumber":4790,"juzNumber":27,"footnotes":"","lang":"yo"},{"name":"53:7","price":"nígbà tí ó wà nínú òfurufú lókè pátápátá.","arabic":"وَهُوَ بِٱلۡأُفُقِ ٱلۡأَعۡلَىٰ","category":["53 (An-Najm)","An-Najm","Surah An-Najm"],"ayahNumber":4791,"juzNumber":27,"footnotes":"","lang":"yo"},{"name":"53:8","price":"Lẹ́yìn náà, ó sún mọ́ (Ànábì - kí ìkẹ́ àti ọlà Allāhu máa bá a -). Ó sì sọ̀kalẹ̀ (tọ̀ ọ́ wá).","arabic":"ثُمَّ دَنَا فَتَدَلَّىٰ","category":["53 (An-Najm)","An-Najm","Surah An-Najm"],"ayahNumber":4792,"juzNumber":27,"footnotes":"","lang":"yo"},{"name":"53:9","price":"(Àlàfo ààrin àwọn méjèèjì) sì tó ìwọ̀n ọrún ọfà méjì, tàbí kí ó kéré (sí ìyẹn).¹","arabic":"فَكَانَ قَابَ قَوۡسَيۡنِ أَوۡ أَدۡنَىٰ","category":["53 (An-Najm)","An-Najm","Surah An-Najm"],"ayahNumber":4793,"juzNumber":27,"footnotes":"1. Ẹ wo ìtọsẹ̀-ọ̀rọ̀ sūrah al-Baƙọrah; 2:74.","lang":"yo"},{"name":"53:10","price":"Allāhu sì fún ẹrúsìn Rẹ̀ ní ìmísí tó fún un.","arabic":"فَأَوۡحَىٰٓ إِلَىٰ عَبۡدِهِۦ مَآ أَوۡحَىٰ","category":["53 (An-Najm)","An-Najm","Surah An-Najm"],"ayahNumber":4794,"juzNumber":27,"footnotes":"","lang":"yo"},{"name":"53:11","price":"Ọkàn (Ànábì - kí ìkẹ́ àti ọlà Allāhu máa bá a -) kò parọ́ ohun tó rí.","arabic":"مَا كَذَبَ ٱلۡفُؤَادُ مَا رَأَىٰٓ","category":["53 (An-Najm)","An-Najm","Surah An-Najm"],"ayahNumber":4795,"juzNumber":27,"footnotes":"","lang":"yo"},{"name":"53:12","price":"Ṣé ẹ óò jà á níyàn nípa ohun tó rí ni?","arabic":"أَفَتُمَٰرُونَهُۥ عَلَىٰ مَا يَرَىٰ","category":["53 (An-Najm)","An-Najm","Surah An-Najm"],"ayahNumber":4796,"juzNumber":27,"footnotes":"","lang":"yo"},{"name":"53:13","price":"Àti pé dájúdájú ó tún rí i nígbà kejì¹","arabic":"وَلَقَدۡ رَءَاهُ نَزۡلَةً أُخۡرَىٰ","category":["53 (An-Najm)","An-Najm","Surah An-Najm"],"ayahNumber":4797,"juzNumber":27,"footnotes":"1. Gbólóhùn “rọ’āhu” jẹyọ nínú āyah yìí. Ó tún jẹyọ bẹ́ẹ̀ nínú sūrah at-Takwīr; 81:23. Ìtúmọ̀ rẹ̀ sì ni pé, “Ànábì Muhammad - kí ìkẹ́ àti ọlà Allāhu máa bá a - rí i.” Ta ni ó rí? Ṣé Allāhu ni tàbí mọlāika Jibrīl? Àní sẹ́, ta ni ọ̀rọ̀ arọ́pò-orúkọ ẹnì kẹta yìí “hu” tó jẹyọ nínú gbólóhùn yìí ń tọ́ka sí? Kí á má gbàgbé pé āyah yẹn ń sọ̀rọ̀ nípa ìrìn-àjò òru àti ìgun sánmọ̀ tí Ànábì Muhammad - kí ìkẹ́ àti ọlà Allāhu máa bá a - ṣe ni. \n Èsì: Àwọn igun kan nínú àwọn àáfà sọ pé, mọlāika Jibrīl ni Ànábì Muhammad - kí ìkẹ́ àti ọlà Allāhu máa bá a - rí. Igun kejì sì sọ pé, Allāhu - tó ga jùlọ - ni ó rí, bí ó tilẹ̀ jẹ́ pé igun yìí fi kún un pé ọkàn l’ó fi rí Allāhu, kì í ṣe ojú. Ṣebí bí ẹ̀dá ṣe ní ojú ìta, ni ó ní ojú inú. Àmọ́ èyí tí ó gbéwọ̀n jùlọ lọ́dọ̀ ọ̀pọ̀lọ́pọ̀ àwọn onímọ̀ ẹ̀sìn ’Islām ni pé, orúkọ mọlāika Jibrīl - kí ọlà Allāhu máa bá a - ni “hu” yẹn ń rọ́pò. \n Ìdí tí èyí fi rí bẹ́ẹ̀ ni hadīth tí ìyá wa ‘Ā’iṣah - kí Allāhu yọ́nú sí i - gbàwá lórí ọ̀rọ̀ náà pé, “Èmi ni àkọ́kọ́ nínú ìjọ yìí tí ó béèrè nípa ìyẹn lọ́dọ̀ Òjíṣẹ́ Allāhu - kí ìkẹ́ àti ọlà Allāhu máa bá a -. Ó sì sọ pé. “Jibrīl ni mo rí.” (Muslim). \n Bákan náà, nínú ẹ̀gbàwá Abū Tharr - kí Allāhu yọ́nú sí i -, ó sọ pé, mo bi Òjíṣẹ́ Allāhu ní ìbéèrè pé, “Ṣé o fojú rí Olúwa rẹ bí?” Ànábì - kí ìkẹ́ àti ọlà Allāhu máa bá a - sì sọ pé: “Ìmọ́lẹ̀ kan (dí mi lọ́wọ́), báwo ni mo ṣe máa rí I nígbà náà!” (Muslim) \n Irú èyí náà l’ó ṣẹlẹ̀ sí Ànábì Mūsā - kí ọlà Allāhu máa bá a - gẹ́gẹ́ bí ó ṣe wà nínú sūrah al-’A‘rọ̄f; 7:143. \n Tọ́ọ̀, ó ṣeé ṣe kí á rí ọ̀rọ̀ mìíràn kan láti ọ̀dọ̀ àwọn Sọhābah - kí Allāhu yọ́nú sí wọn -, bíi ọ̀rọ̀ tí ó tọ̀dọ̀ Ọmọ ‘Abbās - kí Allāhu yọ́nú sí i - wá pé, “Ànábì - kí ìkẹ́ àti ọlà Allāhu máa bá a - fi ọkàn rẹ̀ rí Allāhu ni.” Ìyẹn ni pé, ó fojú inú rí I, kì í ṣe ojú ìta. \n Kíyè sí i, kò sí ọ̀rọ̀ kan tí ó lágbára tó èyí tí ó tọ̀dọ̀ Ànábì fúnra rẹ̀ wá tààrà lórí ọ̀rọ̀ náà. Ẹ̀gbàwá ‘Ā’iṣah àti ẹ̀gbàwá Abū Tharr sì ni ẹ̀gbàwá tó ti ọ̀dọ̀ Ànábì - kí ìkẹ́ àti ọlà Allāhu máa bá a - wá lórí ọ̀rọ̀ náà. Má ṣe fọkàn sí ibò míìràn. Àti pé, sūrah al-’Ani‘ām; 6:103 àti sūrah aṣ-Ṣūrā; 42:51 ti fi rinlẹ̀ pé, ojú kan kò lè fojú rinjú pẹ̀lú Allāhu, yálà fún gbígba iṣẹ́ òjíṣẹ́ láti ọ̀dọ̀ Allāhu tàbí fún n̄ǹkan mìíràn. \n Àmọ́ sá, rírí Allāhu sójú máa wáyé fún àwọn onígbàgbọ́ òdodo nìkan lọ́jọ́ Àjíǹde. Èyí sì wà ní ìbámu sí sūrah al-Ƙiyāmọh; 75:22 - 23.","lang":"yo"},{"name":"53:14","price":"níbi igi sidirah al-Muntahā,","arabic":"عِندَ سِدۡرَةِ ٱلۡمُنتَهَىٰ","category":["53 (An-Najm)","An-Najm","Surah An-Najm"],"ayahNumber":4798,"juzNumber":27,"footnotes":"","lang":"yo"},{"name":"53:15","price":"nítòsí rẹ̀ ni Ọgbà Ibùgbé (gbére) wà.","arabic":"عِندَهَا جَنَّةُ ٱلۡمَأۡوَىٰٓ","category":["53 (An-Najm)","An-Najm","Surah An-Najm"],"ayahNumber":4799,"juzNumber":27,"footnotes":"","lang":"yo"},{"name":"53:16","price":"(Rántí) nígbà tí ohun tó bo igi Sidirah bò ó mọ́lẹ̀.","arabic":"إِذۡ يَغۡشَى ٱلسِّدۡرَةَ مَا يَغۡشَىٰ","category":["53 (An-Najm)","An-Najm","Surah An-Najm"],"ayahNumber":4800,"juzNumber":27,"footnotes":"","lang":"yo"},{"name":"53:17","price":"Ojú (Ànábì) kò yẹ̀, kò sì tayọ ẹnu-ààlà.","arabic":"مَا زَاغَ ٱلۡبَصَرُ وَمَا طَغَىٰ","category":["53 (An-Najm)","An-Najm","Surah An-Najm"],"ayahNumber":4801,"juzNumber":27,"footnotes":"","lang":"yo"},{"name":"53:18","price":"Dájúdájú ó rí nínú àwọn àmì Olúwa rẹ̀, tó tóbi.","arabic":"لَقَدۡ رَأَىٰ مِنۡ ءَايَٰتِ رَبِّهِ ٱلۡكُبۡرَىٰٓ","category":["53 (An-Najm)","An-Najm","Surah An-Najm"],"ayahNumber":4802,"juzNumber":27,"footnotes":"","lang":"yo"},{"name":"53:19","price":"Ẹ sọ fún mi nípa òrìṣà Lāt àti òrìṣà ‘Uzzā,","arabic":"أَفَرَءَيۡتُمُ ٱللَّٰتَ وَٱلۡعُزَّىٰ","category":["53 (An-Najm)","An-Najm","Surah An-Najm"],"ayahNumber":4803,"juzNumber":27,"footnotes":"","lang":"yo"},{"name":"53:20","price":"àti Mọnāh, òrìṣà kẹta mìíràn.¹","arabic":"وَمَنَوٰةَ ٱلثَّالِثَةَ ٱلۡأُخۡرَىٰٓ","category":["53 (An-Najm)","An-Najm","Surah An-Najm"],"ayahNumber":4804,"juzNumber":27,"footnotes":"1. Ẹ wo ìtọsẹ̀-ọ̀rọ̀ sūrah al-Hajj; 22:52.","lang":"yo"},{"name":"53:21","price":"Ṣé ọmọkùnrin ni tiyín, ọmọbìnrin sì ni tiRẹ̀?","arabic":"أَلَكُمُ ٱلذَّكَرُ وَلَهُ ٱلۡأُنثَىٰ","category":["53 (An-Najm)","An-Najm","Surah An-Najm"],"ayahNumber":4805,"juzNumber":27,"footnotes":"","lang":"yo"},{"name":"53:22","price":"Ìpín àbòsí nìyẹn nígbà náà.","arabic":"تِلۡكَ إِذٗا قِسۡمَةٞ ضِيزَىٰٓ","category":["53 (An-Najm)","An-Najm","Surah An-Najm"],"ayahNumber":4806,"juzNumber":27,"footnotes":"","lang":"yo"},{"name":"53:23","price":"(Àwọn orúkọ òrìṣà wọ̀nyẹn) kò sì jẹ́ kiní kan bí kò ṣe àwọn orúkọ kan tí ẹ̀yin àti àwọn bàbá yín sọ (àwọn òrìṣà yín fúnra yín). Allāhu kò sọ ẹ̀rí ọ̀rọ̀ kan kalẹ̀ nípa rẹ̀. Wọn kò sì tẹ̀lé kiní kan bí kò ṣe àbá dídá àti ohun tí ẹ̀mí (wọn) ń fẹ́ (ìfẹ́-inú). Ìmọ̀nà kúkú ti dé bá wọn láti ọ̀dọ̀ Olúwa wọn.","arabic":"إِنۡ هِيَ إِلَّآ أَسۡمَآءٞ سَمَّيۡتُمُوهَآ أَنتُمۡ وَءَابَآؤُكُم مَّآ أَنزَلَ ٱللَّهُ بِهَا مِن سُلۡطَٰنٍۚ إِن يَتَّبِعُونَ إِلَّا ٱلظَّنَّ وَمَا تَهۡوَى ٱلۡأَنفُسُۖ وَلَقَدۡ جَآءَهُم مِّن رَّبِّهِمُ ٱلۡهُدَىٰٓ","category":["53 (An-Najm)","An-Najm","Surah An-Najm"],"ayahNumber":4807,"juzNumber":27,"footnotes":"","lang":"yo"},{"name":"53:24","price":"Tàbí ti ènìyàn ni n̄ǹkan tó bá ń fẹ́!","arabic":"أَمۡ لِلۡإِنسَٰنِ مَا تَمَنَّىٰ","category":["53 (An-Najm)","An-Najm","Surah An-Najm"],"ayahNumber":4808,"juzNumber":27,"footnotes":"","lang":"yo"},{"name":"53:25","price":"Ti Allāhu sì ni ọ̀run àti ayé.","arabic":"فَلِلَّهِ ٱلۡأٓخِرَةُ وَٱلۡأُولَىٰ","category":["53 (An-Najm)","An-Najm","Surah An-Najm"],"ayahNumber":4809,"juzNumber":27,"footnotes":"","lang":"yo"},{"name":"53:26","price":"Àti pé mélòó mélòó nínú àwọn mọlāika tó wà nínú àwọn sánmọ̀, tí ìṣìpẹ̀ wọn kò níí rọ̀ wọ́n lọ́rọ̀ kiní kan àyàfi lẹ́yìn ìgbà tí Allāhu bá yọ̀ǹda fún ẹni tí Ó bá fẹ́, tí Ó sì yọ́nú sí.","arabic":"۞ وَكَم مِّن مَّلَكٖ فِي ٱلسَّمَٰوَٰتِ لَا تُغۡنِي شَفَٰعَتُهُمۡ شَيۡـًٔا إِلَّا مِنۢ بَعۡدِ أَن يَأۡذَنَ ٱللَّهُ لِمَن يَشَآءُ وَيَرۡضَىٰٓ","category":["53 (An-Najm)","An-Najm","Surah An-Najm"],"ayahNumber":4810,"juzNumber":27,"footnotes":"","lang":"yo"},{"name":"53:27","price":"Dájúdájú àwọn tí kò ní ìgbàgbọ́ òdodo nínú Ọjọ́ Ìkẹ́yìn, àwọn ni wọ́n ń fún àwọn mọlāika ní orúkọ obìnrin.","arabic":"إِنَّ ٱلَّذِينَ لَا يُؤۡمِنُونَ بِٱلۡأٓخِرَةِ لَيُسَمُّونَ ٱلۡمَلَٰٓئِكَةَ تَسۡمِيَةَ ٱلۡأُنثَىٰ","category":["53 (An-Najm)","An-Najm","Surah An-Najm"],"ayahNumber":4811,"juzNumber":27,"footnotes":"","lang":"yo"},{"name":"53:28","price":"Kò sí ìmọ̀ kan fún wọn nípa rẹ̀. Wọn kò sì tẹ̀lé kiní kan bí kò ṣe àbá dídá. Dájúdájú àbá dídá kò sì níí rọrọ̀ kiní kan lára òdodo.","arabic":"وَمَا لَهُم بِهِۦ مِنۡ عِلۡمٍۖ إِن يَتَّبِعُونَ إِلَّا ٱلظَّنَّۖ وَإِنَّ ٱلظَّنَّ لَا يُغۡنِي مِنَ ٱلۡحَقِّ شَيۡـٔٗا","category":["53 (An-Najm)","An-Najm","Surah An-Najm"],"ayahNumber":4812,"juzNumber":27,"footnotes":"","lang":"yo"},{"name":"53:29","price":"Nítorí náà, ṣẹ́rí kúrò ní ọ̀dọ̀ ẹni tó kẹ̀yìn sí ìrántí Wa, tí kò sì gbèrò kiní kan àfi ìṣẹ̀mí ayé.","arabic":"فَأَعۡرِضۡ عَن مَّن تَوَلَّىٰ عَن ذِكۡرِنَا وَلَمۡ يُرِدۡ إِلَّا ٱلۡحَيَوٰةَ ٱلدُّنۡيَا","category":["53 (An-Najm)","An-Najm","Surah An-Najm"],"ayahNumber":4813,"juzNumber":27,"footnotes":"","lang":"yo"},{"name":"53:30","price":"Ìyẹn ni ohun tí wọ́n wọ̀n nínú ìmọ̀. Dájúdájú Olúwa rẹ lÓ nímọ̀ jùlọ nípa ẹni tó ṣìnà kúrò lójú ọ̀nà Rẹ̀. Ó sì nímọ̀ jùlọ nípa ẹni tó mọ̀nà.","arabic":"ذَٰلِكَ مَبۡلَغُهُم مِّنَ ٱلۡعِلۡمِۚ إِنَّ رَبَّكَ هُوَ أَعۡلَمُ بِمَن ضَلَّ عَن سَبِيلِهِۦ وَهُوَ أَعۡلَمُ بِمَنِ ٱهۡتَدَىٰ","category":["53 (An-Najm)","An-Najm","Surah An-Najm"],"ayahNumber":4814,"juzNumber":27,"footnotes":"","lang":"yo"},{"name":"53:31","price":"Ti Allāhu ni ohunkóhun tó wà nínú àwọn sánmọ̀ àti ohunkóhun tó wà nínú ilẹ̀ nítorí kí Ó lè san àwọn tó ṣe iṣẹ́ aburú ní ẹ̀san ohun tí wọ́n ṣe níṣẹ́ àti nítorí kí Ó lè san àwọn tó ṣe iṣẹ́ rere ni ẹ̀san rere.","arabic":"وَلِلَّهِ مَا فِي ٱلسَّمَٰوَٰتِ وَمَا فِي ٱلۡأَرۡضِ لِيَجۡزِيَ ٱلَّذِينَ أَسَٰٓـُٔواْ بِمَا عَمِلُواْ وَيَجۡزِيَ ٱلَّذِينَ أَحۡسَنُواْ بِٱلۡحُسۡنَى","category":["53 (An-Najm)","An-Najm","Surah An-Najm"],"ayahNumber":4815,"juzNumber":27,"footnotes":"","lang":"yo"},{"name":"53:32","price":"Àwọn tó ń jìnnà sí ẹ̀ṣẹ̀ ńlá ńlá àti ìwà ìbàjẹ́ àyàfi àwọn ẹ̀ṣẹ̀ wẹẹrẹ, dájúdájú Olúwa rẹ gbòòrò ní àforíjìn. Ó nímọ̀ jùlọ nípa yín nígbà tí Ó ṣẹ̀dá yín láti inú ilẹ̀ àti nígbà tí ẹ wà ní ọlẹ̀ nínú àwọn ikùn ìyá yín. Nítorí náà, ẹ má ṣe fọra yín mọ́.¹ Òun l’Ó nímọ̀ jùlọ nípa ẹni tó bẹ̀rù (Rẹ̀).","arabic":"ٱلَّذِينَ يَجۡتَنِبُونَ كَبَٰٓئِرَ ٱلۡإِثۡمِ وَٱلۡفَوَٰحِشَ إِلَّا ٱللَّمَمَۚ إِنَّ رَبَّكَ وَٰسِعُ ٱلۡمَغۡفِرَةِۚ هُوَ أَعۡلَمُ بِكُمۡ إِذۡ أَنشَأَكُم مِّنَ ٱلۡأَرۡضِ وَإِذۡ أَنتُمۡ أَجِنَّةٞ فِي بُطُونِ أُمَّهَٰتِكُمۡۖ فَلَا تُزَكُّوٓاْ أَنفُسَكُمۡۖ هُوَ أَعۡلَمُ بِمَنِ ٱتَّقَىٰٓ","category":["53 (An-Najm)","An-Najm","Surah An-Najm"],"ayahNumber":4816,"juzNumber":27,"footnotes":"1. Ìyẹn ni pé, ẹ má ṣe yin ara yín.","lang":"yo"},{"name":"53:33","price":"Sọ fún mi nípa ẹni tó gbúnrí (kúrò níbi òdodo),","arabic":"أَفَرَءَيۡتَ ٱلَّذِي تَوَلَّىٰ","category":["53 (An-Najm)","An-Najm","Surah An-Najm"],"ayahNumber":4817,"juzNumber":27,"footnotes":"","lang":"yo"},{"name":"53:34","price":"tí ó fi díẹ̀ tọrẹ, tí ó sì di ìyókù mọ́wọ́!","arabic":"وَأَعۡطَىٰ قَلِيلٗا وَأَكۡدَىٰٓ","category":["53 (An-Najm)","An-Najm","Surah An-Najm"],"ayahNumber":4818,"juzNumber":27,"footnotes":"","lang":"yo"},{"name":"53:35","price":"Ṣé ìmọ̀ ìkọ̀kọ̀ wà ní ọ̀dọ̀ rẹ, tí ó sì ń rí i (pé ẹlòmíìràn l’ó ma bá òun jìyà lọ́run)?","arabic":"أَعِندَهُۥ عِلۡمُ ٱلۡغَيۡبِ فَهُوَ يَرَىٰٓ","category":["53 (An-Najm)","An-Najm","Surah An-Najm"],"ayahNumber":4819,"juzNumber":27,"footnotes":"","lang":"yo"},{"name":"53:36","price":"Tàbí wọn kò fún un ní ìró ohun tó wà nínú tírà (Ànábì) Mūsā ni,","arabic":"أَمۡ لَمۡ يُنَبَّأۡ بِمَا فِي صُحُفِ مُوسَىٰ","category":["53 (An-Najm)","An-Najm","Surah An-Najm"],"ayahNumber":4820,"juzNumber":27,"footnotes":"","lang":"yo"},{"name":"53:37","price":"àti (tírà Ànábì) ’Ibrọ̄hīm, ẹni tó mú (òfin Allāhu) ṣẹ,","arabic":"وَإِبۡرَٰهِيمَ ٱلَّذِي وَفَّىٰٓ","category":["53 (An-Najm)","An-Najm","Surah An-Najm"],"ayahNumber":4821,"juzNumber":27,"footnotes":"","lang":"yo"},{"name":"53:38","price":"pé dájúdájú ẹlẹ́rù-ẹ̀ṣẹ̀ kan kò níí ru ẹrù-ẹ̀ṣẹ̀ ẹlòmíìràn.¹","arabic":"أَلَّا تَزِرُ وَازِرَةٞ وِزۡرَ أُخۡرَىٰ","category":["53 (An-Najm)","An-Najm","Surah An-Najm"],"ayahNumber":4822,"juzNumber":27,"footnotes":"1. Ẹ wo ìtọsẹ̀-ọ̀rọ̀ sūrah an-Nahl; 16:25.","lang":"yo"},{"name":"53:39","price":"Àti pé kò sí kiní kan fún ènìyàn àfi ohun tó ṣe níṣẹ́.","arabic":"وَأَن لَّيۡسَ لِلۡإِنسَٰنِ إِلَّا مَا سَعَىٰ","category":["53 (An-Najm)","An-Najm","Surah An-Najm"],"ayahNumber":4823,"juzNumber":27,"footnotes":"","lang":"yo"},{"name":"53:40","price":"Àti pé dájúdájú iṣẹ́ rẹ̀, láìpẹ́ wọ́n máa fi hàn án.","arabic":"وَأَنَّ سَعۡيَهُۥ سَوۡفَ يُرَىٰ","category":["53 (An-Najm)","An-Najm","Surah An-Najm"],"ayahNumber":4824,"juzNumber":27,"footnotes":"","lang":"yo"},{"name":"53:41","price":"Lẹ́yìn náà, wọ́n máa san án ní ẹ̀san rẹ̀, ní ẹ̀san tó kún jùlọ.","arabic":"ثُمَّ يُجۡزَىٰهُ ٱلۡجَزَآءَ ٱلۡأَوۡفَىٰ","category":["53 (An-Najm)","An-Najm","Surah An-Najm"],"ayahNumber":4825,"juzNumber":27,"footnotes":"","lang":"yo"},{"name":"53:42","price":"Àti pé dájúdájú ọ̀dọ̀ Olúwa rẹ ni òpin (ìrìn-àjò ẹ̀dá).","arabic":"وَأَنَّ إِلَىٰ رَبِّكَ ٱلۡمُنتَهَىٰ","category":["53 (An-Najm)","An-Najm","Surah An-Najm"],"ayahNumber":4826,"juzNumber":27,"footnotes":"","lang":"yo"},{"name":"53:43","price":"Dájúdájú Òun l’Ó ń pa (ẹ̀dá) ní ẹ̀rín. Ó sì ń pa (ẹ̀dá) ní ẹkún.","arabic":"وَأَنَّهُۥ هُوَ أَضۡحَكَ وَأَبۡكَىٰ","category":["53 (An-Najm)","An-Najm","Surah An-Najm"],"ayahNumber":4827,"juzNumber":27,"footnotes":"","lang":"yo"},{"name":"53:44","price":"Dájúdájú Òun l’Ó ń sọ (ẹ̀dá) di òkú. Ó sì ń sọ (ẹ̀dá) di alààyè.","arabic":"وَأَنَّهُۥ هُوَ أَمَاتَ وَأَحۡيَا","category":["53 (An-Najm)","An-Najm","Surah An-Najm"],"ayahNumber":4828,"juzNumber":27,"footnotes":"","lang":"yo"},{"name":"53:45","price":"Dájúdájú Òun l’Ó dá ẹ̀dá ní oríṣi méjì, ọkùnrin àti obìnrin,¹","arabic":"وَأَنَّهُۥ خَلَقَ ٱلزَّوۡجَيۡنِ ٱلذَّكَرَ وَٱلۡأُنثَىٰ","category":["53 (An-Najm)","An-Najm","Surah An-Najm"],"ayahNumber":4829,"juzNumber":27,"footnotes":"1. Ẹ̀dá ènìyàn ni èròǹgbà nínú āyah yìí, kì í ṣe ẹ̀dá mìíràn. Āyah 46 l’ó fi èyí rinlẹ̀.","lang":"yo"},{"name":"53:46","price":"láti ara àtọ̀ nígbà tí wọ́n bá dà á sínú àpòlùkẹ́.","arabic":"مِن نُّطۡفَةٍ إِذَا تُمۡنَىٰ","category":["53 (An-Najm)","An-Najm","Surah An-Najm"],"ayahNumber":4830,"juzNumber":27,"footnotes":"","lang":"yo"},{"name":"53:47","price":"Dájúdájú Òun l’Ó máa ṣe ìṣẹ̀dá ìkẹ́yìn fún àjíǹde,","arabic":"وَأَنَّ عَلَيۡهِ ٱلنَّشۡأَةَ ٱلۡأُخۡرَىٰ","category":["53 (An-Najm)","An-Najm","Surah An-Najm"],"ayahNumber":4831,"juzNumber":27,"footnotes":"","lang":"yo"},{"name":"53:48","price":"Dájúdájú Òun l’Ó ń fún ẹ̀dá ní ọrọ̀ dúkìá, Ó sì ń ta ẹ̀dá ní òṣì.","arabic":"وَأَنَّهُۥ هُوَ أَغۡنَىٰ وَأَقۡنَىٰ","category":["53 (An-Najm)","An-Najm","Surah An-Najm"],"ayahNumber":4832,"juzNumber":27,"footnotes":"","lang":"yo"},{"name":"53:49","price":"Dájúdájú Òun sì ni Olúwa ìràwọ̀ Ṣi‘rọ̄ (tí wọ́n sọ di òrìṣà).","arabic":"وَأَنَّهُۥ هُوَ رَبُّ ٱلشِّعۡرَىٰ","category":["53 (An-Najm)","An-Najm","Surah An-Najm"],"ayahNumber":4833,"juzNumber":27,"footnotes":"","lang":"yo"},{"name":"53:50","price":"Dájúdájú Òun l’Ó pa ìran ‘Ād rẹ́, àwọn ẹni àkọ́kọ́;","arabic":"وَأَنَّهُۥٓ أَهۡلَكَ عَادًا ٱلۡأُولَىٰ","category":["53 (An-Najm)","An-Najm","Surah An-Najm"],"ayahNumber":4834,"juzNumber":27,"footnotes":"","lang":"yo"},{"name":"53:51","price":"àti ìran Thamūd, kò sì ṣẹ́ wọn kù;","arabic":"وَثَمُودَاْ فَمَآ أَبۡقَىٰ","category":["53 (An-Najm)","An-Najm","Surah An-Najm"],"ayahNumber":4835,"juzNumber":27,"footnotes":"","lang":"yo"},{"name":"53:52","price":"àti ìjọ Nūh tó ṣíwájú (wọn), dájúdájú wọ́n jẹ́ alábòsí jùlọ, wọ́n sì tayọ ẹnu-ààlà jùlọ;","arabic":"وَقَوۡمَ نُوحٖ مِّن قَبۡلُۖ إِنَّهُمۡ كَانُواْ هُمۡ أَظۡلَمَ وَأَطۡغَىٰ","category":["53 (An-Najm)","An-Najm","Surah An-Najm"],"ayahNumber":4836,"juzNumber":27,"footnotes":"","lang":"yo"},{"name":"53:53","price":"àti ìlú tó dojú bolẹ̀ (ìlú Ànábì Lūt), Allāhu ló yẹ̀ ẹ́ lulẹ̀ (láti òkè).","arabic":"وَٱلۡمُؤۡتَفِكَةَ أَهۡوَىٰ","category":["53 (An-Najm)","An-Najm","Surah An-Najm"],"ayahNumber":4837,"juzNumber":27,"footnotes":"","lang":"yo"},{"name":"53:54","price":"Ohun tó bò wọ́n mọ́lẹ̀ bò wọ́n mọ́lẹ̀.","arabic":"فَغَشَّىٰهَا مَا غَشَّىٰ","category":["53 (An-Najm)","An-Najm","Surah An-Najm"],"ayahNumber":4838,"juzNumber":27,"footnotes":"","lang":"yo"},{"name":"53:55","price":"Nítorí náà, èwo nínú ìdẹ̀ra Olúwa rẹ ni ìwọ (ènìyàn) ń jà níyàn?","arabic":"فَبِأَيِّ ءَالَآءِ رَبِّكَ تَتَمَارَىٰ","category":["53 (An-Najm)","An-Najm","Surah An-Najm"],"ayahNumber":4839,"juzNumber":27,"footnotes":"","lang":"yo"},{"name":"53:56","price":"Èyí ni ìkìlọ̀ kan nínú àwọn ìkìlọ̀ àkọ́kọ́.","arabic":"هَٰذَا نَذِيرٞ مِّنَ ٱلنُّذُرِ ٱلۡأُولَىٰٓ","category":["53 (An-Najm)","An-Najm","Surah An-Najm"],"ayahNumber":4840,"juzNumber":27,"footnotes":"","lang":"yo"},{"name":"53:57","price":"Ohun tó súnmọ́¹ súnmọ́.","arabic":"أَزِفَتِ ٱلۡأٓزِفَةُ","category":["53 (An-Najm)","An-Najm","Surah An-Najm"],"ayahNumber":4841,"juzNumber":27,"footnotes":"1. “Ohun tó súnmọ́” jẹ́ ọ̀kan nínú àwọn orúkọ fún Ọjọ́ àjíǹde.","lang":"yo"},{"name":"53:58","price":"Lẹ́yìn Allāhu, kò sí ẹni tó lè tú gbèdéke Àkókò náà jáde.¹","arabic":"لَيۡسَ لَهَا مِن دُونِ ٱللَّهِ كَاشِفَةٌ","category":["53 (An-Najm)","An-Najm","Surah An-Najm"],"ayahNumber":4842,"juzNumber":27,"footnotes":"1. Ó tún túmọ̀ sí pé, “Lẹ́yìn Allāhu, kò sí ẹni tó lè gbé ìdààmú ọjọ́ Àkókò náà kúrò fún ẹ̀dá.”","lang":"yo"},{"name":"53:59","price":"Ṣé ọ̀rọ̀ yìí l’ó ń ṣe yín ní kàyéfì?","arabic":"أَفَمِنۡ هَٰذَا ٱلۡحَدِيثِ تَعۡجَبُونَ","category":["53 (An-Najm)","An-Najm","Surah An-Najm"],"ayahNumber":4843,"juzNumber":27,"footnotes":"","lang":"yo"},{"name":"53:60","price":"Ẹ̀ ń rẹ́rìn-ín, ẹ kò sì sunkún!","arabic":"وَتَضۡحَكُونَ وَلَا تَبۡكُونَ","category":["53 (An-Najm)","An-Najm","Surah An-Najm"],"ayahNumber":4844,"juzNumber":27,"footnotes":"","lang":"yo"},{"name":"53:61","price":"Afọ́nú-fọ́ra ni yín.","arabic":"وَأَنتُمۡ سَٰمِدُونَ","category":["53 (An-Najm)","An-Najm","Surah An-Najm"],"ayahNumber":4845,"juzNumber":27,"footnotes":"","lang":"yo"},{"name":"53:62","price":"Nítorí náà, ẹ forí kanlẹ̀ fún Allāhu, kí ẹ jọ́sìn (fún Un).","arabic":"فَٱسۡجُدُواْۤ لِلَّهِۤ وَٱعۡبُدُواْ۩","category":["53 (An-Najm)","An-Najm","Surah An-Najm"],"ayahNumber":4846,"juzNumber":27,"footnotes":"","lang":"yo"}],"chapter":["53 (An-Najm)","An-Najm","Surah An-Najm","Chapter An-Najm","Najm","Surah Najm","Chapter Najm","An Najm","Surah An Najm","Chapter An Najm","Surah 53","Chapter 53","The Star","النجم"]}