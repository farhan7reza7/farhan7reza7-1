{"data":[{"name":"107:1","price":"Sọ fún mi nípa ẹni tó ń pe Ọjọ́ Ẹ̀san ní irọ́!","arabic":"أَرَءَيۡتَ ٱلَّذِي يُكَذِّبُ بِٱلدِّينِ","category":["107 (Al-Ma'un)","Al-Ma'un","Surah Al-Ma'un"],"ayahNumber":6198,"juzNumber":30,"footnotes":"","lang":"yo"},{"name":"107:2","price":"Ìyẹn ni ẹni tó ń lé ọmọ-òrukàn dànù.","arabic":"فَذَٰلِكَ ٱلَّذِي يَدُعُّ ٱلۡيَتِيمَ","category":["107 (Al-Ma'un)","Al-Ma'un","Surah Al-Ma'un"],"ayahNumber":6199,"juzNumber":30,"footnotes":"","lang":"yo"},{"name":"107:3","price":"Kò sì níí gbìyànjú láti bọ́ mẹ̀kúnnù.","arabic":"وَلَا يَحُضُّ عَلَىٰ طَعَامِ ٱلۡمِسۡكِينِ","category":["107 (Al-Ma'un)","Al-Ma'un","Surah Al-Ma'un"],"ayahNumber":6200,"juzNumber":30,"footnotes":"","lang":"yo"},{"name":"107:4","price":"Ègbé ni fún àwọn (mùnááfìkí) tó ń kírun;¹","arabic":"فَوَيۡلٞ لِّلۡمُصَلِّينَ","category":["107 (Al-Ma'un)","Al-Ma'un","Surah Al-Ma'un"],"ayahNumber":6201,"juzNumber":30,"footnotes":"1. Àwọn nasọ̄rọ̄ kan ń sọ pé, “Ìrun túmọ̀ sí ohun tí ó máa run ènìyàn.” Wọ́n ní, “Ìdí nìyí tí Allāhu fi sọ pé “ègbé ni fún àwọn olùkírun.” \n Èsì: Ọ̀rọ̀ kò rí bẹ́ẹ̀ rárá. Ìkẹ́ àti ìbùkún ni ìrun kíkí jẹ́ fún olùkírun. Ní àkọ́kọ́ ná, ní ọ̀pọ̀lọ́pọ̀ ìgbà ni àwọn ọ̀tá Allāhu máa ń fún àwọn ọ̀rọ̀ kan ní ìtúmọ̀ tó ń tàbùkù ẹ̀sìn ’Islām. Ọ̀kan ni bí wọ́n ṣe túmọ̀ “ìrun” sí “ohun tó ń run ènìyàn”. Òmíràn ni bí wọ́n ṣe ń sọ pé “ẹlẹ́hàá” túmọ̀ sí “ẹni tó bọ́ há” tàbí kí wọ́n sọ pé “ẹ̀há híhá wà fún àwọn obìnrin onísìná” àti bẹ́ẹ̀ bẹ́ẹ̀ lọ. Mo ti ṣàlàyé nípa ọ̀rọ̀ “ẹ̀há híhá” nínú sūrah an-Nisā’; 4:15 àti sūrah an-Nūr; 24:31. \n Ní ti “ìrun”, kò túmọ̀ sí “ohun tó ń run ènìyàn”. Àmọ́ ìtúmọ̀ “ìrun” ni “ohun tó ń run ẹ̀ṣẹ̀ olùkírun” nítorí pé, tí olùkírun bá ti ṣe àlùwàlá, ó ti ṣan gbogbo àwọn ẹ̀ṣẹ̀ wẹẹrẹ tí ó ti fi àwọn oríkèé ara rẹ̀ dá ṣíwájú nù. Bákan náà, ìrun kan sí ìrun kejì máa run gbogbo àwọn ẹ̀ṣẹ̀ wẹẹrẹ tí olùkírun dá láààrin ìrun àkọ́kọ́ sí ìrun kejì. Pẹ̀lú ìrun wákàtí márààrún lójoojúmọ́, ó ti run gbogbo ẹ̀ṣẹ̀ wẹẹrẹ rẹ̀ dànù. Ìrònúpìwàdà àti ìtọrọ-àforíjìn l’ó máa run àwọn ẹ̀ṣẹ̀ ńláńlá dànù. \n Kíyè sí i! Nínú èdè Yorùbá, “ẹ̀run” ni “ohun tí ó ń run ènìyàn”, àmọ́ “ìrun” ni “ohun tí ó ń run ẹ̀ṣẹ̀”.\n Ní ti āyah tí wọ́n ń tìràn mọ́, kò rújú rárá pé, Allāhu ń sọ̀rọ̀ nípa ìdájọ́ ìrun tí àwọn munāfiki ń kí lẹ́yìn tí àsìkò ìrun náà ti kọjá àti ìrun oníṣekárími. Āyah (5) sí āyah (7) tó tẹ̀lé āyah (4) ti fi èyí hàn kedere nítorí pé, “àwọn tí” tí í ṣe atọ́ka awẹ́-gbólóhùn aṣàpèjúwe l’ó bẹ̀rẹ̀ āyah (5) àti āyah (6).","lang":"yo"},{"name":"107:5","price":"àwọn tó ń gbàgbé láti kírun wọn ní àsìkò rẹ̀;","arabic":"ٱلَّذِينَ هُمۡ عَن صَلَاتِهِمۡ سَاهُونَ","category":["107 (Al-Ma'un)","Al-Ma'un","Surah Al-Ma'un"],"ayahNumber":6202,"juzNumber":30,"footnotes":"","lang":"yo"},{"name":"107:6","price":"àwọn tó ń ṣe ṣekárími;","arabic":"ٱلَّذِينَ هُمۡ يُرَآءُونَ","category":["107 (Al-Ma'un)","Al-Ma'un","Surah Al-Ma'un"],"ayahNumber":6203,"juzNumber":30,"footnotes":"","lang":"yo"},{"name":"107:7","price":"àti pé wọ́n ń hánnà ohun èlò (fún àwọn ènìyàn).","arabic":"وَيَمۡنَعُونَ ٱلۡمَاعُونَ","category":["107 (Al-Ma'un)","Al-Ma'un","Surah Al-Ma'un"],"ayahNumber":6204,"juzNumber":30,"footnotes":"","lang":"yo"}],"chapter":["107 (Al-Ma'un)","Al-Ma'un","Surah Al-Ma'un","Chapter Al-Ma'un","Ma'un","Surah Ma'un","Chapter Ma'un","Al Ma'un","Surah Al Ma'un","Chapter Al Ma'un","Surah 107","Chapter 107","The Small Kindnesses","الماعون"]}