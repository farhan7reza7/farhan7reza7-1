{"data":[{"name":"25:1","price":"Nhyira ne Nea Osianee Furqaan (Qur’aan) de maa N’akoa (Muhammad) sεdeε ͻde bεbͻ amansan nyinaa kͻkͻ.","arabic":"تَبَارَكَ ٱلَّذِي نَزَّلَ ٱلۡفُرۡقَانَ عَلَىٰ عَبۡدِهِۦ لِيَكُونَ لِلۡعَٰلَمِينَ نَذِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2856,"juzNumber":18,"footnotes":"","lang":"asn"},{"name":"25:2","price":"(Otumfoͻ) no a ͻsoro ne asaase so ahennie yε Nedea no; Onni ba na Onni ᴐhokafoͻ biara wͻ N’ahennie no mu, Ɔno na Ɔbͻͻ biribiara εna Wahyehyε nhyehyεε pa paa de ato ho.","arabic":"ٱلَّذِي لَهُۥ مُلۡكُ ٱلسَّمَٰوَٰتِ وَٱلۡأَرۡضِ وَلَمۡ يَتَّخِذۡ وَلَدٗا وَلَمۡ يَكُن لَّهُۥ شَرِيكٞ فِي ٱلۡمُلۡكِ وَخَلَقَ كُلَّ شَيۡءٖ فَقَدَّرَهُۥ تَقۡدِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2857,"juzNumber":18,"footnotes":"","lang":"asn"},{"name":"25:3","price":"Ɛna wͻn afri N’akyi afa anyame a wͻmmͻ hwee, na wͻn ara mpo no yεbͻͻ wͻn, na wͻnni ͻhaw anaasε mfasoͻ bi ho tumi de ma wͻn, na wͻnni owuo anaasε nkwa anaa owusͻreε ho tumi.","arabic":"وَٱتَّخَذُواْ مِن دُونِهِۦٓ ءَالِهَةٗ لَّا يَخۡلُقُونَ شَيۡـٔٗا وَهُمۡ يُخۡلَقُونَ وَلَا يَمۡلِكُونَ لِأَنفُسِهِمۡ ضَرّٗا وَلَا نَفۡعٗا وَلَا يَمۡلِكُونَ مَوۡتٗا وَلَا حَيَوٰةٗ وَلَا نُشُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2858,"juzNumber":18,"footnotes":"","lang":"asn"},{"name":"25:4","price":"Deε wͻn a wͻnnye nie no ka ne sε: ”Woi deε εyε nkontompo, ͻbͻͻ ne trim, nkorͻfoͻ foforͻ bi na aboa no“. Ampa sε (boniayεfoͻ no) de bͻne ne nkontompo paa na aba.","arabic":"وَقَالَ ٱلَّذِينَ كَفَرُوٓاْ إِنۡ هَٰذَآ إِلَّآ إِفۡكٌ ٱفۡتَرَىٰهُ وَأَعَانَهُۥ عَلَيۡهِ قَوۡمٌ ءَاخَرُونَۖ فَقَدۡ جَآءُو ظُلۡمٗا وَزُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2859,"juzNumber":18,"footnotes":"","lang":"asn"},{"name":"25:5","price":"Deԑ wᴐka ne sԑ, tetefoᴐ no anansesԑm na watwerԑ na yԑkenkan kyerԑ no anᴐpa ne anwummerԑ.","arabic":"وَقَالُوٓاْ أَسَٰطِيرُ ٱلۡأَوَّلِينَ ٱكۡتَتَبَهَا فَهِيَ تُمۡلَىٰ عَلَيۡهِ بُكۡرَةٗ وَأَصِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2860,"juzNumber":18,"footnotes":"","lang":"asn"},{"name":"25:6","price":"(Nkͻmhyεni), ka sε: “Nea Onim ͻsoro ne asaase so ahuntasεm no na Osiane baeε. Nokorε sε, Ɔne Bͻnefakyε Hene, Ɔne Mmͻborͻhunufoͻ Hene.","arabic":"قُلۡ أَنزَلَهُ ٱلَّذِي يَعۡلَمُ ٱلسِّرَّ فِي ٱلسَّمَٰوَٰتِ وَٱلۡأَرۡضِۚ إِنَّهُۥ كَانَ غَفُورٗا رَّحِيمٗا","category":["25 (Al-Furqan)","Al-Furqan","Surah Al-Furqan"],"ayahNumber":2861,"juzNumber":18,"footnotes":"","lang":"asn"},{"name":"25:7","price":"Deε wͻka ne sε: “Ɔsomafoͻ bεn ni na odi aduane, na ͻnenam edwam yi? Adεn nti na yɛnsiane Soro abͻfoͻ mεka ne ho na ͻne no mmͻ kͻkͻ no?”","arabic":"وَقَالُواْ مَالِ هَٰذَا ٱلرَّسُولِ يَأۡكُلُ ٱلطَّعَامَ وَيَمۡشِي فِي ٱلۡأَسۡوَاقِ لَوۡلَآ أُنزِلَ إِلَيۡهِ مَلَكٞ فَيَكُونَ مَعَهُۥ نَذِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2862,"juzNumber":18,"footnotes":"","lang":"asn"},{"name":"25:8","price":"Anaasε (adεn na) yεmma no sika dwetire bi, anaasε turo bi a ɔbɛdidi mu“. Deε abͻneεfoͻ no ka ne sε: “Onipa a konya anya no na moredi n’akyire “.","arabic":"أَوۡ يُلۡقَىٰٓ إِلَيۡهِ كَنزٌ أَوۡ تَكُونُ لَهُۥ جَنَّةٞ يَأۡكُلُ مِنۡهَاۚ وَقَالَ ٱلظَّٰلِمُونَ إِن تَتَّبِعُونَ إِلَّا رَجُلٗا مَّسۡحُورًا","category":["25 (Al-Furqan)","Al-Furqan","Surah Al-Furqan"],"ayahNumber":2863,"juzNumber":18,"footnotes":"","lang":"asn"},{"name":"25:9","price":"(Nkͻmhyεni), hwε mfatoho a wͻde susu woͻ, enti wͻn ayera, na wͻntumi nhunu kwan.","arabic":"ٱنظُرۡ كَيۡفَ ضَرَبُواْ لَكَ ٱلۡأَمۡثَٰلَ فَضَلُّواْ فَلَا يَسۡتَطِيعُونَ سَبِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2864,"juzNumber":18,"footnotes":"","lang":"asn"},{"name":"25:10","price":"Nhyira Wura no ne Nea sε Ɔpε a Ɔbεma wo deε εyε kyεn saa (a εne) Aheman a nsubͻnten nenam aseε, na Ɔbεyε abansoroͻ akεseε nso ama wo.","arabic":"تَبَارَكَ ٱلَّذِيٓ إِن شَآءَ جَعَلَ لَكَ خَيۡرٗا مِّن ذَٰلِكَ جَنَّٰتٖ تَجۡرِي مِن تَحۡتِهَا ٱلۡأَنۡهَٰرُ وَيَجۡعَل لَّكَ قُصُورَۢا","category":["25 (Al-Furqan)","Al-Furqan","Surah Al-Furqan"],"ayahNumber":2865,"juzNumber":18,"footnotes":"","lang":"asn"},{"name":"25:11","price":"Daabi, wͻnnye Dͻnhwere no nni; Yɛasiesie Ogya tanaa de ama obia ᴐfa Dͻnhwere no sԑ atorosԑm.","arabic":"بَلۡ كَذَّبُواْ بِٱلسَّاعَةِۖ وَأَعۡتَدۡنَا لِمَن كَذَّبَ بِٱلسَّاعَةِ سَعِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2866,"juzNumber":18,"footnotes":"","lang":"asn"},{"name":"25:12","price":"Sε (Amane-hunu gya) no hu wͻn wͻ akyirikyiri baabi a, wͻbεte sε εde abufu-hyeε rebobͻ mu na εrepͻ soͻ.","arabic":"إِذَا رَأَتۡهُم مِّن مَّكَانِۭ بَعِيدٖ سَمِعُواْ لَهَا تَغَيُّظٗا وَزَفِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2867,"juzNumber":18,"footnotes":"","lang":"asn"},{"name":"25:13","price":"Sε yεgu wͻn mpokyerε to wͻn gu bea bi a εhͻ kyere (wͻ ogya no mu a), wͻbεsu afrε owuo.","arabic":"وَإِذَآ أُلۡقُواْ مِنۡهَا مَكَانٗا ضَيِّقٗا مُّقَرَّنِينَ دَعَوۡاْ هُنَالِكَ ثُبُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2868,"juzNumber":18,"footnotes":"","lang":"asn"},{"name":"25:14","price":"“Monhwε na moannsu amfrε owuo prεko pε, na mmom monsu mfrε owuo bebree”","arabic":"لَّا تَدۡعُواْ ٱلۡيَوۡمَ ثُبُورٗا وَٰحِدٗا وَٱدۡعُواْ ثُبُورٗا كَثِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2869,"juzNumber":18,"footnotes":"","lang":"asn"},{"name":"25:15","price":"(Nkͻmhyεni), ka sε: “Saa (Amane-hunu gya no) na εyε, anaasε Soro aheman no a yԑde ahyε Nyamesurofoͻ no bͻ no a? (Ɛhͻ) bεyε akatua ama wͻn, na (εhͻ) bεyε wͻn nnkyi.","arabic":"قُلۡ أَذَٰلِكَ خَيۡرٌ أَمۡ جَنَّةُ ٱلۡخُلۡدِ ٱلَّتِي وُعِدَ ٱلۡمُتَّقُونَۚ كَانَتۡ لَهُمۡ جَزَآءٗ وَمَصِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2870,"juzNumber":18,"footnotes":"","lang":"asn"},{"name":"25:16","price":"Deε wͻpε biara bi wͻ hͻ ma wͻn, (εhͻ na) wͻbεtena afe bͻͻ. Woi yε bͻhyε a εwͻ wo Wura Nyankopͻn hͻ a ɛsɛsɛ yɛbɔ ho mpaeε srε.","arabic":"لَّهُمۡ فِيهَا مَا يَشَآءُونَ خَٰلِدِينَۚ كَانَ عَلَىٰ رَبِّكَ وَعۡدٗا مَّسۡـُٔولٗا","category":["25 (Al-Furqan)","Al-Furqan","Surah Al-Furqan"],"ayahNumber":2871,"juzNumber":18,"footnotes":"","lang":"asn"},{"name":"25:17","price":"Ɛda no a Ɔbεboaboa wͻn nyinaa ano, ne wͻn a wͻfirii Nyankopͻn akyi som wͻn (tesε soro abͻfoͻ, akronkronfoͻ, Yesu ne deε ekeka ho no), Nyankopͻn bεka sε: “Mo na moyeraa Me nkoa woinom, anaasε wͻn ara na wͻyera firii ͻkwan (tenenee) no soͻ?”","arabic":"وَيَوۡمَ يَحۡشُرُهُمۡ وَمَا يَعۡبُدُونَ مِن دُونِ ٱللَّهِ فَيَقُولُ ءَأَنتُمۡ أَضۡلَلۡتُمۡ عِبَادِي هَٰٓؤُلَآءِ أَمۡ هُمۡ ضَلُّواْ ٱلسَّبِيلَ","category":["25 (Al-Furqan)","Al-Furqan","Surah Al-Furqan"],"ayahNumber":2872,"juzNumber":18,"footnotes":"","lang":"asn"},{"name":"25:18","price":"Wͻbεka sε: “Kronkron Hene ne Wo. Na yɛnni ho kwan sε yɛfiri W’akyi fa akyitaafoͻ, nanso Womaa wͻne wͻn agyanom ahotͻ kͻpem sε wͻn werε firii Afutusεm no, na wͻkͻyεε nnipa a wͻn asopa (anaasε ayerafoͻ} “","arabic":"قَالُواْ سُبۡحَٰنَكَ مَا كَانَ يَنۢبَغِي لَنَآ أَن نَّتَّخِذَ مِن دُونِكَ مِنۡ أَوۡلِيَآءَ وَلَٰكِن مَّتَّعۡتَهُمۡ وَءَابَآءَهُمۡ حَتَّىٰ نَسُواْ ٱلذِّكۡرَ وَكَانُواْ قَوۡمَۢا بُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2873,"juzNumber":18,"footnotes":"","lang":"asn"},{"name":"25:19","price":"Enti (Nyankopͻn bεka sε): “Ampa sε, (wͻn a na mosom wͻn no akyerε sε) nkontomposεm na na mokeka no; na montumi nyi (asotwee no) mfri (mo ho so, na monnya) ͻboafoͻ nso. Momu biara a ͻbεyε bͻne no Yεbεma no aka asotwee a εsoo paa ahwε.","arabic":"فَقَدۡ كَذَّبُوكُم بِمَا تَقُولُونَ فَمَا تَسۡتَطِيعُونَ صَرۡفٗا وَلَا نَصۡرٗاۚ وَمَن يَظۡلِم مِّنكُمۡ نُذِقۡهُ عَذَابٗا كَبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2874,"juzNumber":18,"footnotes":"","lang":"asn"},{"name":"25:20","price":"(Nkͻmhyεni), asomafoͻ a Yɛdii w’anim kan somaa wͻn no nyinaa nokorԑ sԑ na wͻdi aduane, na wͻnante wͻ dwam. Yɛayε mo mu binom nsᴐhwԑ ama mo mu bi de hwԑ sԑ mobɛsi aboterε anaa? Wo Wura Nyankopͻn deε Ohunu biribiara.","arabic":"وَمَآ أَرۡسَلۡنَا قَبۡلَكَ مِنَ ٱلۡمُرۡسَلِينَ إِلَّآ إِنَّهُمۡ لَيَأۡكُلُونَ ٱلطَّعَامَ وَيَمۡشُونَ فِي ٱلۡأَسۡوَاقِۗ وَجَعَلۡنَا بَعۡضَكُمۡ لِبَعۡضٖ فِتۡنَةً أَتَصۡبِرُونَۗ وَكَانَ رَبُّكَ بَصِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2875,"juzNumber":18,"footnotes":"","lang":"asn"},{"name":"25:21","price":"Deε wͻn a wͻnni anidaasoͻ sε wͻne Yεn behyia no keka ne sε: “Adεn nti na yɛnsiane Soro abͻfoͻ ma yεn, anaa yɛnhunu yɛ Wura Nyankopͻn no? Ampa sε wͻn ara ama wͻn ho so, na wͻate atua ama no aboro so kεse.","arabic":"۞ وَقَالَ ٱلَّذِينَ لَا يَرۡجُونَ لِقَآءَنَا لَوۡلَآ أُنزِلَ عَلَيۡنَا ٱلۡمَلَٰٓئِكَةُ أَوۡ نَرَىٰ رَبَّنَاۗ لَقَدِ ٱسۡتَكۡبَرُواْ فِيٓ أَنفُسِهِمۡ وَعَتَوۡ عُتُوّٗا كَبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2876,"juzNumber":19,"footnotes":"","lang":"asn"},{"name":"25:22","price":"Ɛda a wͻbɛhunu Soro abͻfoͻ no, saa da no εnyε asεmpa mma abͻneεfoͻ no. (Soro abͻfoͻ no) bεka sε: “Moma εhyeε kεseԑ nna (wͻn ne Soro Aheman mu foͻ no ntεm)“","arabic":"يَوۡمَ يَرَوۡنَ ٱلۡمَلَٰٓئِكَةَ لَا بُشۡرَىٰ يَوۡمَئِذٖ لِّلۡمُجۡرِمِينَ وَيَقُولُونَ حِجۡرٗا مَّحۡجُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2877,"juzNumber":19,"footnotes":"","lang":"asn"},{"name":"25:23","price":"Yεbεba dwuma biara a (abͻneεfoͻ no) diiε no so, na Yεbεma no ayε sε mfuturo bi a atu ahweteε.","arabic":"وَقَدِمۡنَآ إِلَىٰ مَا عَمِلُواْ مِنۡ عَمَلٖ فَجَعَلۡنَٰهُ هَبَآءٗ مَّنثُورًا","category":["25 (Al-Furqan)","Al-Furqan","Surah Al-Furqan"],"ayahNumber":2878,"juzNumber":19,"footnotes":"","lang":"asn"},{"name":"25:24","price":"Ɛda no, Soro aheman no mu foͻ no benya asetena pa ne ahomegye bea pa.","arabic":"أَصۡحَٰبُ ٱلۡجَنَّةِ يَوۡمَئِذٍ خَيۡرٞ مُّسۡتَقَرّٗا وَأَحۡسَنُ مَقِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2879,"juzNumber":19,"footnotes":"","lang":"asn"},{"name":"25:25","price":"Ɛda no a mununkum bεma ɔsoro mu adwidwa, na Soro abͻfoͻ besiane siane paa no,","arabic":"وَيَوۡمَ تَشَقَّقُ ٱلسَّمَآءُ بِٱلۡغَمَٰمِ وَنُزِّلَ ٱلۡمَلَٰٓئِكَةُ تَنزِيلًا","category":["25 (Al-Furqan)","Al-Furqan","Surah Al-Furqan"],"ayahNumber":2880,"juzNumber":19,"footnotes":"","lang":"asn"},{"name":"25:26","price":"Saa Da no Ahennie paa no wͻ Ahummͻborͻ Hene no. Saa Da no, εbεyε den ama (Kaafirfoͻ) boniayεfoͻ no.","arabic":"ٱلۡمُلۡكُ يَوۡمَئِذٍ ٱلۡحَقُّ لِلرَّحۡمَٰنِۚ وَكَانَ يَوۡمًا عَلَى ٱلۡكَٰفِرِينَ عَسِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2881,"juzNumber":19,"footnotes":"","lang":"asn"},{"name":"25:27","price":"Saa Da no na (onipa) bͻnefoͻ no bεka ne nsa aka sε: “Mehunui a anka mekaa Ɔsomafoͻ no ho ne no faa kwan (pa) no so.","arabic":"وَيَوۡمَ يَعَضُّ ٱلظَّالِمُ عَلَىٰ يَدَيۡهِ يَقُولُ يَٰلَيۡتَنِي ٱتَّخَذۡتُ مَعَ ٱلرَّسُولِ سَبِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2882,"juzNumber":19,"footnotes":"","lang":"asn"},{"name":"25:28","price":"Ao, Adi ayε me, Mehunui a anka manfa asomasi yͻnkoͻ”.","arabic":"يَٰوَيۡلَتَىٰ لَيۡتَنِي لَمۡ أَتَّخِذۡ فُلَانًا خَلِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2883,"juzNumber":19,"footnotes":"","lang":"asn"},{"name":"25:29","price":"“Ampa paa sε wama mayera afri Afutusεm no ho wͻ berε a yεde berεε me no. Ͻbonsam (yε obi a) odi onipa hwammͻ paa”.","arabic":"لَّقَدۡ أَضَلَّنِي عَنِ ٱلذِّكۡرِ بَعۡدَ إِذۡ جَآءَنِيۗ وَكَانَ ٱلشَّيۡطَٰنُ لِلۡإِنسَٰنِ خَذُولٗا","category":["25 (Al-Furqan)","Al-Furqan","Surah Al-Furqan"],"ayahNumber":2884,"juzNumber":19,"footnotes":"","lang":"asn"},{"name":"25:30","price":"Ɔsomafoͻ no nso bεka sε: ”Me Wura Nyankopͻn, nokorε sε, me nkorͻfoͻ no yii wͻn ani frii Qur’aan yi so”","arabic":"وَقَالَ ٱلرَّسُولُ يَٰرَبِّ إِنَّ قَوۡمِي ٱتَّخَذُواْ هَٰذَا ٱلۡقُرۡءَانَ مَهۡجُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2885,"juzNumber":19,"footnotes":"","lang":"asn"},{"name":"25:31","price":"Saa ara na Yεmaa Nkͻmhyεni biara tamfo wͻ abͻneεfoͻ no mu. Nanso wo Wura Nyankopͻn som bo (ma wo) sε Ɔkwankyerεfoͻ ne Ͻboafoͻ.","arabic":"وَكَذَٰلِكَ جَعَلۡنَا لِكُلِّ نَبِيٍّ عَدُوّٗا مِّنَ ٱلۡمُجۡرِمِينَۗ وَكَفَىٰ بِرَبِّكَ هَادِيٗا وَنَصِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2886,"juzNumber":19,"footnotes":"","lang":"asn"},{"name":"25:32","price":"Deε wͻn a wͻnnye nnie no ka ne sε: “Adεn nti na yensiane Qur’aan no mmͻ mu mma no prεko?” (Yesiane no saa) sεdeε εbεma w’akoma agyina pintinn, na Yεkenkan (Qur’aan no ma wo) nkakra nkakra, hyehyɛ no pɛpɛɛpɛ.","arabic":"وَقَالَ ٱلَّذِينَ كَفَرُواْ لَوۡلَا نُزِّلَ عَلَيۡهِ ٱلۡقُرۡءَانُ جُمۡلَةٗ وَٰحِدَةٗۚ كَذَٰلِكَ لِنُثَبِّتَ بِهِۦ فُؤَادَكَۖ وَرَتَّلۡنَٰهُ تَرۡتِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2887,"juzNumber":19,"footnotes":"","lang":"asn"},{"name":"25:33","price":"(Nkͻmhyεni), mfatoho biara a wͻde bεba (abεko atia) woͻ (anaa wͻde bɛsum wo fidie) no, Yεde nokorε no a (wode bɛyi wͻn ano) ne nkyerεkyerεmu pa paa bεberε wo.","arabic":"وَلَا يَأۡتُونَكَ بِمَثَلٍ إِلَّا جِئۡنَٰكَ بِٱلۡحَقِّ وَأَحۡسَنَ تَفۡسِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2888,"juzNumber":19,"footnotes":"","lang":"asn"},{"name":"25:34","price":"Wͻn a yεbεboa wͻn ano (wͻ Atemmuda ama wͻn anante) wͻ wͻn anim akͻ Amane-hunu gya no mu no, wͻn na wͻn wͻ gyina berε bͻne mu paa, na wͻn na wͻn ayera afri kwan (tenenee) no soͻ.","arabic":"ٱلَّذِينَ يُحۡشَرُونَ عَلَىٰ وُجُوهِهِمۡ إِلَىٰ جَهَنَّمَ أُوْلَٰٓئِكَ شَرّٞ مَّكَانٗا وَأَضَلُّ سَبِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2889,"juzNumber":19,"footnotes":"","lang":"asn"},{"name":"25:35","price":"Ampa sε Yεde Nwoma no maa Mose, na Yεde ne nua Aaron kaa ne ho sε ͻboafoͻ anaasε ͻkyeame.","arabic":"وَلَقَدۡ ءَاتَيۡنَا مُوسَى ٱلۡكِتَٰبَ وَجَعَلۡنَا مَعَهُۥٓ أَخَاهُ هَٰرُونَ وَزِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2890,"juzNumber":19,"footnotes":"","lang":"asn"},{"name":"25:36","price":"Yεkaa sε: ”Monkͻ amanfoͻ no a wͻfa Yεn Nsεm no atorᴐsԑm no hͻ. Enti Yεsεee wͻn pasaa.","arabic":"فَقُلۡنَا ٱذۡهَبَآ إِلَى ٱلۡقَوۡمِ ٱلَّذِينَ كَذَّبُواْ بِـَٔايَٰتِنَا فَدَمَّرۡنَٰهُمۡ تَدۡمِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2891,"juzNumber":19,"footnotes":"","lang":"asn"},{"name":"25:37","price":"Noa nkorͻfoͻ no nso, εberε a wͻbuu asomafoͻ no atorᴐfoᴐ no, Yεmaa nsuo faa wͻn. Yεde wͻn yεε nsεnkyerεnee anaasε adesua maa adasamma. Abͻneεfoͻ no deε Yɛasiesie asotwee a εyε ya paa ato wͻn hͻ.","arabic":"وَقَوۡمَ نُوحٖ لَّمَّا كَذَّبُواْ ٱلرُّسُلَ أَغۡرَقۡنَٰهُمۡ وَجَعَلۡنَٰهُمۡ لِلنَّاسِ ءَايَةٗۖ وَأَعۡتَدۡنَا لِلظَّٰلِمِينَ عَذَابًا أَلِيمٗا","category":["25 (Al-Furqan)","Al-Furqan","Surah Al-Furqan"],"ayahNumber":2892,"juzNumber":19,"footnotes":"","lang":"asn"},{"name":"25:38","price":"Ɛna Aad ne Samuud ne Rassifoͻ, ne awoͻ ntotoasoͻ bebree a wͻbɛdii ntamu hͻ no, -","arabic":"وَعَادٗا وَثَمُودَاْ وَأَصۡحَٰبَ ٱلرَّسِّ وَقُرُونَۢا بَيۡنَ ذَٰلِكَ كَثِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2893,"juzNumber":19,"footnotes":"","lang":"asn"},{"name":"25:39","price":"Yεyεε mfatoho maa wͻn mu biara, na wͻn mu biara nso Yεsεee wͻn pasaa.","arabic":"وَكُلّٗا ضَرَبۡنَا لَهُ ٱلۡأَمۡثَٰلَۖ وَكُلّٗا تَبَّرۡنَا تَتۡبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2894,"juzNumber":19,"footnotes":"","lang":"asn"},{"name":"25:40","price":"Ampa sε (Quraishfoͻ) kͻtwam wͻ kuro no a Yεtͻͻ nsutͻ bͻne guu wͻn soͻ no mu. Enti εyaa na wͻnhu anaa? Daabi, wͻn ani nna Owusͻreε (da) no so.","arabic":"وَلَقَدۡ أَتَوۡاْ عَلَى ٱلۡقَرۡيَةِ ٱلَّتِيٓ أُمۡطِرَتۡ مَطَرَ ٱلسَّوۡءِۚ أَفَلَمۡ يَكُونُواْ يَرَوۡنَهَاۚ بَلۡ كَانُواْ لَا يَرۡجُونَ نُشُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2895,"juzNumber":19,"footnotes":"","lang":"asn"},{"name":"25:41","price":"Sε (boniayεfoͻ) no hu wo a wͻdi wo ho fεw sε: ”Enti woi na Nyankopͻn ayi no sε Ɔsomafoͻ?","arabic":"وَإِذَا رَأَوۡكَ إِن يَتَّخِذُونَكَ إِلَّا هُزُوًا أَهَٰذَا ٱلَّذِي بَعَثَ ٱللَّهُ رَسُولًا","category":["25 (Al-Furqan)","Al-Furqan","Surah Al-Furqan"],"ayahNumber":2896,"juzNumber":19,"footnotes":"","lang":"asn"},{"name":"25:42","price":"Ɛkaa kakraabi sε, sε yɛannya aboterε a anka ͻyeraa yεn frii yεn anyame no ho”. Ɛberε a wͻbɛhunu asotwee no na wͻbɛhunu obi a wayera afiri ͻkwan pa no soͻ.","arabic":"إِن كَادَ لَيُضِلُّنَا عَنۡ ءَالِهَتِنَا لَوۡلَآ أَن صَبَرۡنَا عَلَيۡهَاۚ وَسَوۡفَ يَعۡلَمُونَ حِينَ يَرَوۡنَ ٱلۡعَذَابَ مَنۡ أَضَلُّ سَبِيلًا","category":["25 (Al-Furqan)","Al-Furqan","Surah Al-Furqan"],"ayahNumber":2897,"juzNumber":19,"footnotes":"","lang":"asn"},{"name":"25:43","price":"(Nkͻmhyεni), wahunu obia wafa n’apεdeε ayε nyame no? Enti wobεyε okyitaafoͻ ama (saa nipa) no?","arabic":"أَرَءَيۡتَ مَنِ ٱتَّخَذَ إِلَٰهَهُۥ هَوَىٰهُ أَفَأَنتَ تَكُونُ عَلَيۡهِ وَكِيلًا","category":["25 (Al-Furqan)","Al-Furqan","Surah Al-Furqan"],"ayahNumber":2898,"juzNumber":19,"footnotes":"","lang":"asn"},{"name":"25:44","price":"Anaa wodwen sε wͻn mu dodoͻ no tie, anaasε wͻte (deε woka kyerε wͻn no) ase? Wͻtesε ayεmmoa, daabi, wͻn ayera afiri kwan (tenenee) no so.","arabic":"أَمۡ تَحۡسَبُ أَنَّ أَكۡثَرَهُمۡ يَسۡمَعُونَ أَوۡ يَعۡقِلُونَۚ إِنۡ هُمۡ إِلَّا كَٱلۡأَنۡعَٰمِ بَلۡ هُمۡ أَضَلُّ سَبِيلًا","category":["25 (Al-Furqan)","Al-Furqan","Surah Al-Furqan"],"ayahNumber":2899,"juzNumber":19,"footnotes":"","lang":"asn"},{"name":"25:45","price":"Wonhunuu sεdeε wo Wura Nyankopͻn si fa twe sunsum mu. Sε Ɔpε a anka Ɔbεma no agyina faako. Nanso Yεde awia ayε kwankyerε (anaa nyinasoͻ) ama no.","arabic":"أَلَمۡ تَرَ إِلَىٰ رَبِّكَ كَيۡفَ مَدَّ ٱلظِّلَّ وَلَوۡ شَآءَ لَجَعَلَهُۥ سَاكِنٗا ثُمَّ جَعَلۡنَا ٱلشَّمۡسَ عَلَيۡهِ دَلِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2900,"juzNumber":19,"footnotes":"","lang":"asn"},{"name":"25:46","price":"Afei na Yɛatwe no nkakra-nkakra de aba Yεn hͻ.","arabic":"ثُمَّ قَبَضۡنَٰهُ إِلَيۡنَا قَبۡضٗا يَسِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2901,"juzNumber":19,"footnotes":"","lang":"asn"},{"name":"25:47","price":"Ɔno na Wayε anadwo akatasoͻ ama mo, εna (Wayε) nna nso ahomegyeε, εna Wayε adekyeε nso a (mode) sͻreε (tesε deε obi asͻre afiri owuo mu).","arabic":"وَهُوَ ٱلَّذِي جَعَلَ لَكُمُ ٱلَّيۡلَ لِبَاسٗا وَٱلنَّوۡمَ سُبَاتٗا وَجَعَلَ ٱلنَّهَارَ نُشُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2902,"juzNumber":19,"footnotes":"","lang":"asn"},{"name":"25:48","price":"Ɔno na Ɔsoma mframa sε anigyesεm de di N’ahummͻborͻ no (a εne nsutͻ) no anim kan, εna Osiane nsuo a εho teε fri soro, -","arabic":"وَهُوَ ٱلَّذِيٓ أَرۡسَلَ ٱلرِّيَٰحَ بُشۡرَۢا بَيۡنَ يَدَيۡ رَحۡمَتِهِۦۚ وَأَنزَلۡنَا مِنَ ٱلسَّمَآءِ مَآءٗ طَهُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2903,"juzNumber":19,"footnotes":"","lang":"asn"},{"name":"25:49","price":"De nyane asaase a awuo, εna Yεde ma ayεmmoa a Yɛabͻ, ne nnipa pii ma wͻnom.","arabic":"لِّنُحۡـِۧيَ بِهِۦ بَلۡدَةٗ مَّيۡتٗا وَنُسۡقِيَهُۥ مِمَّا خَلَقۡنَآ أَنۡعَٰمٗا وَأَنَاسِيَّ كَثِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2904,"juzNumber":19,"footnotes":"","lang":"asn"},{"name":"25:50","price":"Ampa sԑ Yɛakᴐ so akyerԑkyerԑ (Nsԑm no) mu yie akyerԑ wᴐn sԑdeԑ wᴐbԑkaekaeԑ anaa wᴐde bɛtu wᴐn ho foᴐ, nanso nnipa pii mpԑ (Nokorԑ no) na mmom wᴐkᴐ so yi boniayԑ.","arabic":"وَلَقَدۡ صَرَّفۡنَٰهُ بَيۡنَهُمۡ لِيَذَّكَّرُواْ فَأَبَىٰٓ أَكۡثَرُ ٱلنَّاسِ إِلَّا كُفُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2905,"juzNumber":19,"footnotes":"","lang":"asn"},{"name":"25:51","price":"Sε Yεpε a, anka Yεbεsoma kͻkͻbͻni wͻ kuro biara so.","arabic":"وَلَوۡ شِئۡنَا لَبَعَثۡنَا فِي كُلِّ قَرۡيَةٖ نَّذِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2906,"juzNumber":19,"footnotes":"","lang":"asn"},{"name":"25:52","price":"Enti (Nkͻmhyεni), entie (Kaafirfoͻ) boniayεfoͻ no, na fa (Qur’aan no) kotia wͻn nko dene mu paa.","arabic":"فَلَا تُطِعِ ٱلۡكَٰفِرِينَ وَجَٰهِدۡهُم بِهِۦ جِهَادٗا كَبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2907,"juzNumber":19,"footnotes":"","lang":"asn"},{"name":"25:53","price":"Ɔno na Wama ͻpo mmienu no kwan ma no tenee; woi yε dε, dεdεεdε, εna woi nso yε nkyenekyene εyε nyono, εna Wayε εhyeε ne akwansideε ato ne mmienu ntεm.","arabic":"۞ وَهُوَ ٱلَّذِي مَرَجَ ٱلۡبَحۡرَيۡنِ هَٰذَا عَذۡبٞ فُرَاتٞ وَهَٰذَا مِلۡحٌ أُجَاجٞ وَجَعَلَ بَيۡنَهُمَا بَرۡزَخٗا وَحِجۡرٗا مَّحۡجُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2908,"juzNumber":19,"footnotes":"","lang":"asn"},{"name":"25:54","price":"Ɔno na Ɔbͻͻ onipa fri nsuo mu, εna Wayε mogya-abusua ne awadeε-abusua ama no. Wo Wura Nyankopͻn ne Otumfoͻ a Otumi ade nyinaa yε.","arabic":"وَهُوَ ٱلَّذِي خَلَقَ مِنَ ٱلۡمَآءِ بَشَرٗا فَجَعَلَهُۥ نَسَبٗا وَصِهۡرٗاۗ وَكَانَ رَبُّكَ قَدِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2909,"juzNumber":19,"footnotes":"","lang":"asn"},{"name":"25:55","price":"Wͻn afri Nyankopͻn akyi som deε entumi mma wͻn mfasoͻ anaa ͻhaw biara. Boniayεni no deε ͻtaa (bͻne anaa ͻbonsam) akyi kotia ne Wura Nyankopͻn.","arabic":"وَيَعۡبُدُونَ مِن دُونِ ٱللَّهِ مَا لَا يَنفَعُهُمۡ وَلَا يَضُرُّهُمۡۗ وَكَانَ ٱلۡكَافِرُ عَلَىٰ رَبِّهِۦ ظَهِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2910,"juzNumber":19,"footnotes":"","lang":"asn"},{"name":"25:56","price":"(Nkͻmhyεni), Yεsomaa wo sε, (Ͻsoro aheman no mu) anigyesεm, ne (amane-hunu gya no asotwee no ho) kͻkᴐbᴐ bͻfoͻ.","arabic":"وَمَآ أَرۡسَلۡنَٰكَ إِلَّا مُبَشِّرٗا وَنَذِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2911,"juzNumber":19,"footnotes":"","lang":"asn"},{"name":"25:57","price":"Ka sε: “Memmisa (afutuo a mede ma mo no) ho akatua, na mmom (deε mehia ne) sε obi a ͻpε bεfa ne Wura Nyankopͻn kwan no soͻ.","arabic":"قُلۡ مَآ أَسۡـَٔلُكُمۡ عَلَيۡهِ مِنۡ أَجۡرٍ إِلَّا مَن شَآءَ أَن يَتَّخِذَ إِلَىٰ رَبِّهِۦ سَبِيلٗا","category":["25 (Al-Furqan)","Al-Furqan","Surah Al-Furqan"],"ayahNumber":2912,"juzNumber":19,"footnotes":"","lang":"asn"},{"name":"25:58","price":"Na fa wo ho to Ɔteasefoͻ no a Onwu da no so na bͻ no abodin, na Ɔsom bo sε Onim Ne nkoa bͻne (a wͻdie),","arabic":"وَتَوَكَّلۡ عَلَى ٱلۡحَيِّ ٱلَّذِي لَا يَمُوتُ وَسَبِّحۡ بِحَمۡدِهِۦۚ وَكَفَىٰ بِهِۦ بِذُنُوبِ عِبَادِهِۦ خَبِيرًا","category":["25 (Al-Furqan)","Al-Furqan","Surah Al-Furqan"],"ayahNumber":2913,"juzNumber":19,"footnotes":"","lang":"asn"},{"name":"25:59","price":"Nea Ɔde nna nsia bͻͻ soro ne asaase ne deε εwͻ ne mmienu mfinfii, na Ɔde Ne ho sii Tumi Ahennwa no soͻ, Ahummͻborͻ Hene no, Ɔne (Otumfoͻ) a N’ani tua biribiara no, enti bisa no (w'ahiasεm biara).","arabic":"ٱلَّذِي خَلَقَ ٱلسَّمَٰوَٰتِ وَٱلۡأَرۡضَ وَمَا بَيۡنَهُمَا فِي سِتَّةِ أَيَّامٖ ثُمَّ ٱسۡتَوَىٰ عَلَى ٱلۡعَرۡشِۖ ٱلرَّحۡمَٰنُ فَسۡـَٔلۡ بِهِۦ خَبِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2914,"juzNumber":19,"footnotes":"","lang":"asn"},{"name":"25:60","price":"Sε yεka kyerε wͻn sε, monfa mo anim mutu fͻm ma Mmͻborͻhunufoͻ Hene no a, deε wͻka ne sε: “Hwan ne Mmͻborͻhunufoͻ Hene no a worehyε yεn sε yεnfa y’anim mutu fͻm ma no no? Nkͻsoͻ a wͻnya ara ne sε wͻdwane (nokorε no).","arabic":"وَإِذَا قِيلَ لَهُمُ ٱسۡجُدُواْۤ لِلرَّحۡمَٰنِ قَالُواْ وَمَا ٱلرَّحۡمَٰنُ أَنَسۡجُدُ لِمَا تَأۡمُرُنَا وَزَادَهُمۡ نُفُورٗا۩","category":["25 (Al-Furqan)","Al-Furqan","Surah Al-Furqan"],"ayahNumber":2915,"juzNumber":19,"footnotes":"","lang":"asn"},{"name":"25:61","price":"Nhyira ne Nea Wayε nsoromma akεseε wͻ soro, εna Wayε (awia sε) kanea wͻ mu, εna bosome nso εma nhyerεnee.","arabic":"تَبَارَكَ ٱلَّذِي جَعَلَ فِي ٱلسَّمَآءِ بُرُوجٗا وَجَعَلَ فِيهَا سِرَٰجٗا وَقَمَرٗا مُّنِيرٗا","category":["25 (Al-Furqan)","Al-Furqan","Surah Al-Furqan"],"ayahNumber":2916,"juzNumber":19,"footnotes":"","lang":"asn"},{"name":"25:62","price":"Ɔno na Wama adesaeε ne adekyeε di wͻn ho akyi (sԑ nsԑnkyerԑnee) de ma obia ͻpε sε ͻkaekaeε anaasε ͻpεsε oyi (Nyankopͻn) ayε.","arabic":"وَهُوَ ٱلَّذِي جَعَلَ ٱلَّيۡلَ وَٱلنَّهَارَ خِلۡفَةٗ لِّمَنۡ أَرَادَ أَن يَذَّكَّرَ أَوۡ أَرَادَ شُكُورٗا","category":["25 (Al-Furqan)","Al-Furqan","Surah Al-Furqan"],"ayahNumber":2917,"juzNumber":19,"footnotes":"","lang":"asn"},{"name":"25:63","price":"Mmͻborͻhunufoͻ Hene no asomfoͻ no ne wͻn a wͻde ahobraseε nam asaase soͻ; sε abagyimifoͻ no bi (de kasa bͻne bi) kasa wͻn ho a, deε wͻka ne sε: “Asomdweε”,","arabic":"وَعِبَادُ ٱلرَّحۡمَٰنِ ٱلَّذِينَ يَمۡشُونَ عَلَى ٱلۡأَرۡضِ هَوۡنٗا وَإِذَا خَاطَبَهُمُ ٱلۡجَٰهِلُونَ قَالُواْ سَلَٰمٗا","category":["25 (Al-Furqan)","Al-Furqan","Surah Al-Furqan"],"ayahNumber":2918,"juzNumber":19,"footnotes":"","lang":"asn"},{"name":"25:64","price":"Ne wͻn a wͻde anadwo no si hͻ de wͻn anim butu fͻm sͻre gyina hͻ ma wͻn Wura Nyankopͻn,","arabic":"وَٱلَّذِينَ يَبِيتُونَ لِرَبِّهِمۡ سُجَّدٗا وَقِيَٰمٗا","category":["25 (Al-Furqan)","Al-Furqan","Surah Al-Furqan"],"ayahNumber":2919,"juzNumber":19,"footnotes":"","lang":"asn"},{"name":"25:65","price":"Ne wͻn a (wͻbͻ mpaeε) ka sε: “Yɛ Wura Nyankopͻn, yi Amane-hunu gya asotwee no fri yεn so. Nokorε sε (Amane-hunu gya no) yε afe bͻͻ asotwee.","arabic":"وَٱلَّذِينَ يَقُولُونَ رَبَّنَا ٱصۡرِفۡ عَنَّا عَذَابَ جَهَنَّمَۖ إِنَّ عَذَابَهَا كَانَ غَرَامًا","category":["25 (Al-Furqan)","Al-Furqan","Surah Al-Furqan"],"ayahNumber":2920,"juzNumber":19,"footnotes":"","lang":"asn"},{"name":"25:66","price":"Nokorε sε, εhͻ yε efie bͻne ne ahomegye bea bͻne paa;","arabic":"إِنَّهَا سَآءَتۡ مُسۡتَقَرّٗا وَمُقَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2921,"juzNumber":19,"footnotes":"","lang":"asn"},{"name":"25:67","price":"Ne wͻn a sε wͻyi (wͻn agyapadeε a wͻmma no mmoroso) nsεe no kwa, na wͻnyε pεpεε nso, na mmom wͻyε no hͻ-ne-hͻ.","arabic":"وَٱلَّذِينَ إِذَآ أَنفَقُواْ لَمۡ يُسۡرِفُواْ وَلَمۡ يَقۡتُرُواْ وَكَانَ بَيۡنَ ذَٰلِكَ قَوَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2922,"juzNumber":19,"footnotes":"","lang":"asn"},{"name":"25:68","price":"Ne wͻn a wͻnsu mfrε anyame foforͻ biara ka Nyankopͻn ho, na wͻnkum onipa a Nyankopͻn abra (ne kum anaa Wayε no kronkron), na mmom gyesε ne kwan so; na wͻmmͻ adwamman. Obi a ͻbεyε saa no, ͻbɛhyia bͻne so asotwee,","arabic":"وَٱلَّذِينَ لَا يَدۡعُونَ مَعَ ٱللَّهِ إِلَٰهًا ءَاخَرَ وَلَا يَقۡتُلُونَ ٱلنَّفۡسَ ٱلَّتِي حَرَّمَ ٱللَّهُ إِلَّا بِٱلۡحَقِّ وَلَا يَزۡنُونَۚ وَمَن يَفۡعَلۡ ذَٰلِكَ يَلۡقَ أَثَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2923,"juzNumber":19,"footnotes":"","lang":"asn"},{"name":"25:69","price":"Yεde asotwee no bεbͻ ho ama no wͻ wusͻreε da no, na ͻbεtena mu wͻ animguaseε mu.","arabic":"يُضَٰعَفۡ لَهُ ٱلۡعَذَابُ يَوۡمَ ٱلۡقِيَٰمَةِ وَيَخۡلُدۡ فِيهِۦ مُهَانًا","category":["25 (Al-Furqan)","Al-Furqan","Surah Al-Furqan"],"ayahNumber":2924,"juzNumber":19,"footnotes":"","lang":"asn"},{"name":"25:70","price":"Gyesε obia ͻbεsakra n’adwen na wagye adie na wadi dwuma pa. Saa nkorͻfoͻ no deε Nyankopͻn bεdane wͻn bͻne no ayε no papa (ama wͻn). Onyankopͻn ne Bͻnefakyε Hene, Ɔne Mmͻborͻhunufoͻ Hene.","arabic":"إِلَّا مَن تَابَ وَءَامَنَ وَعَمِلَ عَمَلٗا صَٰلِحٗا فَأُوْلَٰٓئِكَ يُبَدِّلُ ٱللَّهُ سَيِّـَٔاتِهِمۡ حَسَنَٰتٖۗ وَكَانَ ٱللَّهُ غَفُورٗا رَّحِيمٗا","category":["25 (Al-Furqan)","Al-Furqan","Surah Al-Furqan"],"ayahNumber":2925,"juzNumber":19,"footnotes":"","lang":"asn"},{"name":"25:71","price":"Obia ͻbεsakra n’adwen na wadi dwuma pa, nokorε sε wasakra nsakraeε pa paa kͻ Nyankopͻn hͻ,","arabic":"وَمَن تَابَ وَعَمِلَ صَٰلِحٗا فَإِنَّهُۥ يَتُوبُ إِلَى ٱللَّهِ مَتَابٗا","category":["25 (Al-Furqan)","Al-Furqan","Surah Al-Furqan"],"ayahNumber":2926,"juzNumber":19,"footnotes":"","lang":"asn"},{"name":"25:72","price":"Ne wͻn a wͻnni adanse wia anaa adanse kurumuu, na sε wͻretwa mu wͻ ahuhudeε bi ho a, wͻtwa mu wͻ ahonidie mu,","arabic":"وَٱلَّذِينَ لَا يَشۡهَدُونَ ٱلزُّورَ وَإِذَا مَرُّواْ بِٱللَّغۡوِ مَرُّواْ كِرَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2927,"juzNumber":19,"footnotes":"","lang":"asn"},{"name":"25:73","price":"Ne wͻn a, sε yεrekenkan wͻn Wura Nyankopͻn Nsεm no (Qur’aan) kyerε wͻn a wͻnnyε wͻn ho asosifoͻ ne anifirafoͻ wͻ ho.","arabic":"وَٱلَّذِينَ إِذَا ذُكِّرُواْ بِـَٔايَٰتِ رَبِّهِمۡ لَمۡ يَخِرُّواْ عَلَيۡهَا صُمّٗا وَعُمۡيَانٗا","category":["25 (Al-Furqan)","Al-Furqan","Surah Al-Furqan"],"ayahNumber":2928,"juzNumber":19,"footnotes":"","lang":"asn"},{"name":"25:74","price":"Ne wͻn a (wͻbͻ mpaeε) ka sε: “Yɛ Wura Nyankopͻn, (yԑsrԑ Wo sԑ,) dom yԑn ma y'ayerenom ne yεn mmanom nyԑ wᴐn a wͻbεkyekyere yεn werε, na ma yεn nyε Nyamesurofoͻ no akandifoͻ.","arabic":"وَٱلَّذِينَ يَقُولُونَ رَبَّنَا هَبۡ لَنَا مِنۡ أَزۡوَٰجِنَا وَذُرِّيَّٰتِنَا قُرَّةَ أَعۡيُنٖ وَٱجۡعَلۡنَا لِلۡمُتَّقِينَ إِمَامًا","category":["25 (Al-Furqan)","Al-Furqan","Surah Al-Furqan"],"ayahNumber":2929,"juzNumber":19,"footnotes":"","lang":"asn"},{"name":"25:75","price":"Saa nkorͻfoͻ no na ԑnam wᴐn abotrԑ nti, yεde adan akԑseԑ bɛtua wᴐn ka. Yεde nkyea ne asomdwoeε na εbehyia wͻn wͻ (Aheman no) mu.","arabic":"أُوْلَٰٓئِكَ يُجۡزَوۡنَ ٱلۡغُرۡفَةَ بِمَا صَبَرُواْ وَيُلَقَّوۡنَ فِيهَا تَحِيَّةٗ وَسَلَٰمًا","category":["25 (Al-Furqan)","Al-Furqan","Surah Al-Furqan"],"ayahNumber":2930,"juzNumber":19,"footnotes":"","lang":"asn"},{"name":"25:76","price":"Emu na wͻbεtena, na asetena pa ne ahomegye bea pa paa ne hͻ.","arabic":"خَٰلِدِينَ فِيهَاۚ حَسُنَتۡ مُسۡتَقَرّٗا وَمُقَامٗا","category":["25 (Al-Furqan)","Al-Furqan","Surah Al-Furqan"],"ayahNumber":2931,"juzNumber":19,"footnotes":"","lang":"asn"},{"name":"25:77","price":"Ka sε: “Sε εnyε mo mpaebͻ (a mobͻ de srε Nyankopͻn a) anka Nyankopͻn mfa mo ho. Na ampa sε moafa (asεm) no nkontompo no deε, sε εteε biara asotwee no deε εbεyε hͻ (anaasε monsa bεka).","arabic":"قُلۡ مَا يَعۡبَؤُاْ بِكُمۡ رَبِّي لَوۡلَا دُعَآؤُكُمۡۖ فَقَدۡ كَذَّبۡتُمۡ فَسَوۡفَ يَكُونُ لِزَامَۢا","category":["25 (Al-Furqan)","Al-Furqan","Surah Al-Furqan"],"ayahNumber":2932,"juzNumber":19,"footnotes":"","lang":"asn"}],"chapter":["25 (Al-Furqan)","Al-Furqan","Surah Al-Furqan","Chapter Al-Furqan","Furqan","Surah Furqan","Chapter Furqan","Al Furqan","Surah Al Furqan","Chapter Al Furqan","Surah 25","Chapter 25","The Criterion","الفُرقان"]}