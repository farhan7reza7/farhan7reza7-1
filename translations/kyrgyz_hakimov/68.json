{"data":[{"name":"68:1","price":"Нун.[1] (Оо, Мухаммад), калемге жана ал жазган нерселерге ант ичип (айтамын):","arabic":"نٓۚ وَٱلۡقَلَمِ وَمَا يَسۡطُرُونَ","category":["68 (Al-Qalam)","Al-Qalam","Surah Al-Qalam"],"ayahNumber":5272,"juzNumber":29,"footnotes":"[1] Бакара сүрөсүнүн 1-аятын караңыз.","lang":"ky"},{"name":"68:2","price":"Сен Раббиңдин нээматы (пайгамбарлык) себептүү акылынан адашкан киши эмессиң.[1]","arabic":"مَآ أَنتَ بِنِعۡمَةِ رَبِّكَ بِمَجۡنُونٖ","category":["68 (Al-Qalam)","Al-Qalam","Surah Al-Qalam"],"ayahNumber":5273,"juzNumber":29,"footnotes":"[1] Пайгамбарыбызга Ислам дини вахий аркылуу бериле баштаганда элдерге алар сыйынып жаткан ар түрдүү кудайлардын жалгандыгын айткан. Ошондо алар: «Буга эмне болгон? Ата-бабаларыбыздын динин чанып?! Бул соо эмес го! Мүмкүн муну жиндер азгырып жатса керек!» дешкен. Аллах таала жогорку аяттарда илим-билим жана улук Куран аяттары жазыла турган калем жана ал жазган аяттардын урматына ант ичип, пайгамбарын мушриктер айыптаган сөздөрдөн коргоодо.","lang":"ky"},{"name":"68:3","price":"(Пайгамбарлык түйшүгүн көтөргөнүң үчүн) сага түгөнгүс сыйлыктар бар!","arabic":"وَإِنَّ لَكَ لَأَجۡرًا غَيۡرَ مَمۡنُونٖ","category":["68 (Al-Qalam)","Al-Qalam","Surah Al-Qalam"],"ayahNumber":5274,"juzNumber":29,"footnotes":"","lang":"ky"},{"name":"68:4","price":"Жана сен улук ахлактын үстүндөсүң.[1]","arabic":"وَإِنَّكَ لَعَلَىٰ خُلُقٍ عَظِيمٖ","category":["68 (Al-Qalam)","Al-Qalam","Surah Al-Qalam"],"ayahNumber":5275,"juzNumber":29,"footnotes":"[1] Пайгамбарыбыз саллоллоху алайхи ва салламдын адеп-ахлагы жөнүндө сурагандарга Айша энебиз: «Анын ахлагы – Куран» деп жооп берген болчу. Мунун мааниси ал ар дайым Куран көргөзгөн адептер менен «сугарылып» турган.","lang":"ky"},{"name":"68:5","price":"Жакында (Кыямат болуп, чындык ашкереленгенде) көрөсүң, алар да көрүп (билип) алышат -","arabic":"فَسَتُبۡصِرُ وَيُبۡصِرُونَ","category":["68 (Al-Qalam)","Al-Qalam","Surah Al-Qalam"],"ayahNumber":5276,"juzNumber":29,"footnotes":"","lang":"ky"},{"name":"68:6","price":"Кимиңер азгырылган экениңерди.","arabic":"بِأَييِّكُمُ ٱلۡمَفۡتُونُ","category":["68 (Al-Qalam)","Al-Qalam","Surah Al-Qalam"],"ayahNumber":5277,"juzNumber":29,"footnotes":"","lang":"ky"},{"name":"68:7","price":"Сенин Раббиң, Өзүнүн жолунан ким адашып кеткенин жана ким туура жол тапканын эң жакшы билет.[1]","arabic":"إِنَّ رَبَّكَ هُوَ أَعۡلَمُ بِمَن ضَلَّ عَن سَبِيلِهِۦ وَهُوَ أَعۡلَمُ بِٱلۡمُهۡتَدِينَ","category":["68 (Al-Qalam)","Al-Qalam","Surah Al-Qalam"],"ayahNumber":5278,"juzNumber":29,"footnotes":"*[1]Мухаммад саллаллоху алайхи ва саллам «Аллахтан башка бардык кудайлар жалган. Силердин ата-бабаңар адашкан пенделер болчу» дегенде, жалган «кудайлардын» пенделери ага келип: «Кел, эй, Мухаммад сүйлөшүп алалы, сен биздин кудайларга тил тийгизбе, ата-бабаларыбызды адашкан деп айыптаба. Ошондо биз дагы сенин диниңе каршылык кылбайбыз» - дешет. Кийинки аяттарда Аллах Өз пайгамбарына аларга кандай жооп бериш керектигин үйрөткөн.","lang":"ky"},{"name":"68:8","price":"(Динди) жалган дегендерге моюн сунба!","arabic":"فَلَا تُطِعِ ٱلۡمُكَذِّبِينَ","category":["68 (Al-Qalam)","Al-Qalam","Surah Al-Qalam"],"ayahNumber":5279,"juzNumber":29,"footnotes":"","lang":"ky"},{"name":"68:9","price":"Сен алар менен макул болсоң, алар да сени менен келишип алууну каалашат.","arabic":"وَدُّواْ لَوۡ تُدۡهِنُ فَيُدۡهِنُونَ","category":["68 (Al-Qalam)","Al-Qalam","Surah Al-Qalam"],"ayahNumber":5280,"juzNumber":29,"footnotes":"","lang":"ky"},{"name":"68:10","price":"Сен моюн суна бербегин: көрүнгөн эле кадырсыз анткорго,","arabic":"وَلَا تُطِعۡ كُلَّ حَلَّافٖ مَّهِينٍ","category":["68 (Al-Qalam)","Al-Qalam","Surah Al-Qalam"],"ayahNumber":5281,"juzNumber":29,"footnotes":"","lang":"ky"},{"name":"68:11","price":"(адамдардын арасын бузуу үчүн) ушак таратып жүрүүчү шылдыңчыларга,","arabic":"هَمَّازٖ مَّشَّآءِۭ بِنَمِيمٖ","category":["68 (Al-Qalam)","Al-Qalam","Surah Al-Qalam"],"ayahNumber":5282,"juzNumber":29,"footnotes":"","lang":"ky"},{"name":"68:12","price":"чектен чыккан, күнөөкөр, жакшылыкка бут тосуучуларга,","arabic":"مَّنَّاعٖ لِّلۡخَيۡرِ مُعۡتَدٍ أَثِيمٍ","category":["68 (Al-Qalam)","Al-Qalam","Surah Al-Qalam"],"ayahNumber":5283,"juzNumber":29,"footnotes":"","lang":"ky"},{"name":"68:13","price":"орой жана андан соң..., атасынын дайыны жок (тексиз) адамдарга![1]","arabic":"عُتُلِّۭ بَعۡدَ ذَٰلِكَ زَنِيمٍ","category":["68 (Al-Qalam)","Al-Qalam","Surah Al-Qalam"],"ayahNumber":5284,"juzNumber":29,"footnotes":"[1] Куран чындыктарын айттырбай коюу үчүн ислам өкүлдөрү менен келишип алууга умтулган касамкор, атасынын дайыны жок, зынаадан төрөлгөндөр ар бир заманда табылат. Пайгамбарыбыздын заманында ошондой адамдардын бири Валид ибн Мугира деген ашынган каапыр эле. Валид чириген бай жана бала-чакасы көп болгон. Ал мезгилдерде кимдин перзенти көп болсо, ал ошону менен да текеберленчү.","lang":"ky"},{"name":"68:14","price":"Ал бай жана перзенти көп болгондуктан,","arabic":"أَن كَانَ ذَا مَالٖ وَبَنِينَ","category":["68 (Al-Qalam)","Al-Qalam","Surah Al-Qalam"],"ayahNumber":5285,"juzNumber":29,"footnotes":"","lang":"ky"},{"name":"68:15","price":"ага биздин аяттарыбыз окулганда: «(бул) байыркылардын жөө-жомоктору го» – деди.","arabic":"إِذَا تُتۡلَىٰ عَلَيۡهِ ءَايَٰتُنَا قَالَ أَسَٰطِيرُ ٱلۡأَوَّلِينَ","category":["68 (Al-Qalam)","Al-Qalam","Surah Al-Qalam"],"ayahNumber":5286,"juzNumber":29,"footnotes":"","lang":"ky"},{"name":"68:16","price":"Биз жакында (Кыяматта) аны тумшугунан тамгалап койобуз![1]","arabic":"سَنَسِمُهُۥ عَلَى ٱلۡخُرۡطُومِ","category":["68 (Al-Qalam)","Al-Qalam","Surah Al-Qalam"],"ayahNumber":5287,"juzNumber":29,"footnotes":"[1] Аллах таала исламдын ашынган душмандарын акыретте катуу азапка салганда, азаптын кара белгиси адегенде эле алардын жүздөрүнөн билинет.","lang":"ky"},{"name":"68:17","price":"Биз аларды бак-бостон ээлерин сынаганыбыз сыяктуу сынадык.[1] Бир кезде (бак ээлери) бакты(н түшүмүн) таңга маал (эч ким тура элек мезгилде) жыйнап алууга ант ичишти.","arabic":"إِنَّا بَلَوۡنَٰهُمۡ كَمَا بَلَوۡنَآ أَصۡحَٰبَ ٱلۡجَنَّةِ إِذۡ أَقۡسَمُواْ لَيَصۡرِمُنَّهَا مُصۡبِحِينَ","category":["68 (Al-Qalam)","Al-Qalam","Surah Al-Qalam"],"ayahNumber":5288,"juzNumber":29,"footnotes":"[1] Мекке мушриктерине Аллах таала өтө көп мөөнөт берип, дүйнөлүк нээматтардан кем кылбай, бирок ошол эле учурда кана, качан ыйман келтиришет экен деп сынап турду. Бирок алар ыйманга кирүүнүн ордуна каапырчылыкта текеберленип кетишти жана өздөрүнүн акыреттерин күйдүрүп алышты. Эмки аяттарда Аллах таала алардын бул жоругун, бак-дарактарынын түшүмүнөн ихсан (садака) кылууга кызганган, мунун натыйжасында Аллах алардын бактарына асмандан өрт жиберип, не бактан жок, не акыреттик сооптон жок куржалак олтуруп калган кишилерге окшотот.","lang":"ky"},{"name":"68:18","price":"Алар (ниеттеринде “Аллах кааласа” деген сөздү) эсепке алышпады.","arabic":"وَلَا يَسۡتَثۡنُونَ","category":["68 (Al-Qalam)","Al-Qalam","Surah Al-Qalam"],"ayahNumber":5289,"juzNumber":29,"footnotes":"","lang":"ky"},{"name":"68:19","price":"Анан алар уктап жатканда бактын үстүндө Сенин Раббиң тарабынан (жиберилген) бир айлануучу (от) айланып турду (дагы...)","arabic":"فَطَافَ عَلَيۡهَا طَآئِفٞ مِّن رَّبِّكَ وَهُمۡ نَآئِمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5290,"juzNumber":29,"footnotes":"","lang":"ky"},{"name":"68:20","price":"(Күйдүрүп, чычаласын чыгарганда) караңгы түн сыяктуу болуп калды.","arabic":"فَأَصۡبَحَتۡ كَٱلصَّرِيمِ","category":["68 (Al-Qalam)","Al-Qalam","Surah Al-Qalam"],"ayahNumber":5291,"juzNumber":29,"footnotes":"","lang":"ky"},{"name":"68:21","price":"Анан таң азанда бири-бирин чакырышты:","arabic":"فَتَنَادَوۡاْ مُصۡبِحِينَ","category":["68 (Al-Qalam)","Al-Qalam","Surah Al-Qalam"],"ayahNumber":5292,"juzNumber":29,"footnotes":"","lang":"ky"},{"name":"68:22","price":"«Эгерде (түшүмүңөрдү) жыйнай турган болсоңор эртерээк барбайсыңарбы».","arabic":"أَنِ ٱغۡدُواْ عَلَىٰ حَرۡثِكُمۡ إِن كُنتُمۡ صَٰرِمِينَ","category":["68 (Al-Qalam)","Al-Qalam","Surah Al-Qalam"],"ayahNumber":5293,"juzNumber":29,"footnotes":"","lang":"ky"},{"name":"68:23","price":"(Бардыгы үйүнөн чыгып) жолго түшүштү шыбырашып:","arabic":"فَٱنطَلَقُواْ وَهُمۡ يَتَخَٰفَتُونَ","category":["68 (Al-Qalam)","Al-Qalam","Surah Al-Qalam"],"ayahNumber":5294,"juzNumber":29,"footnotes":"","lang":"ky"},{"name":"68:24","price":"«Бүгүн силердин үстүңөргө – бактын ичине бир дагы кедей кирип калбасын».","arabic":"أَن لَّا يَدۡخُلَنَّهَا ٱلۡيَوۡمَ عَلَيۡكُم مِّسۡكِينٞ","category":["68 (Al-Qalam)","Al-Qalam","Surah Al-Qalam"],"ayahNumber":5295,"juzNumber":29,"footnotes":"","lang":"ky"},{"name":"68:25","price":"Алар эч кимге билдирбей (ушундай катаал, мээримсиз абалда кембагалдарды түшүмдөн) куржалак калтырууга кудуреттүүбүз деп, эрте таңда бара жатышты.","arabic":"وَغَدَوۡاْ عَلَىٰ حَرۡدٖ قَٰدِرِينَ","category":["68 (Al-Qalam)","Al-Qalam","Surah Al-Qalam"],"ayahNumber":5296,"juzNumber":29,"footnotes":"","lang":"ky"},{"name":"68:26","price":"Анан..., (кара чычала болуп калган) бакты көрүп: «Биз адашып (башка бакка келип) калыптырбыз» – дешти.","arabic":"فَلَمَّا رَأَوۡهَا قَالُوٓاْ إِنَّا لَضَآلُّونَ","category":["68 (Al-Qalam)","Al-Qalam","Surah Al-Qalam"],"ayahNumber":5297,"juzNumber":29,"footnotes":"","lang":"ky"},{"name":"68:27","price":"“Жок! Биз (бактан) кол жууп калыптырбыз!”","arabic":"بَلۡ نَحۡنُ مَحۡرُومُونَ","category":["68 (Al-Qalam)","Al-Qalam","Surah Al-Qalam"],"ayahNumber":5298,"juzNumber":29,"footnotes":"","lang":"ky"},{"name":"68:28","price":"(Ошондо) алардан адилеттүүрөөк бирөөсү: «Мен силерге «Аллахты даңазалагыла» (“Аллах кааласа” деп айткыла) дебедим беле?» – деди.","arabic":"قَالَ أَوۡسَطُهُمۡ أَلَمۡ أَقُل لَّكُمۡ لَوۡلَا تُسَبِّحُونَ","category":["68 (Al-Qalam)","Al-Qalam","Surah Al-Qalam"],"ayahNumber":5299,"juzNumber":29,"footnotes":"","lang":"ky"},{"name":"68:29","price":"(Дагы) айтышты: «Раббибиз (кемчилдиктүү сыпаттардан) Аруу-Таза! Биз (өзүбүзгө) зулум кылуучулардан болуп калдык!»","arabic":"قَالُواْ سُبۡحَٰنَ رَبِّنَآ إِنَّا كُنَّا ظَٰلِمِينَ","category":["68 (Al-Qalam)","Al-Qalam","Surah Al-Qalam"],"ayahNumber":5300,"juzNumber":29,"footnotes":"","lang":"ky"},{"name":"68:30","price":"Анан бири-бирине карап, бири-бирин айыптай баштады.","arabic":"فَأَقۡبَلَ بَعۡضُهُمۡ عَلَىٰ بَعۡضٖ يَتَلَٰوَمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5301,"juzNumber":29,"footnotes":"","lang":"ky"},{"name":"68:31","price":"Жана (мындай) дешти: «Шорубуз курусун! Биз (чындап) чектен чыгып кетиптирбиз!","arabic":"قَالُواْ يَٰوَيۡلَنَآ إِنَّا كُنَّا طَٰغِينَ","category":["68 (Al-Qalam)","Al-Qalam","Surah Al-Qalam"],"ayahNumber":5302,"juzNumber":29,"footnotes":"","lang":"ky"},{"name":"68:32","price":"Раббибиз анын ордуна андан жакшыраагын бергей эле! Биз Раббибизге умтулуучубуз го!».","arabic":"عَسَىٰ رَبُّنَآ أَن يُبۡدِلَنَا خَيۡرٗا مِّنۡهَآ إِنَّآ إِلَىٰ رَبِّنَا رَٰغِبُونَ","category":["68 (Al-Qalam)","Al-Qalam","Surah Al-Qalam"],"ayahNumber":5303,"juzNumber":29,"footnotes":"","lang":"ky"},{"name":"68:33","price":"(Азгырылган адамдарга сыноо дүйнөдөгү) азап ушундай! Ал эми, Акырет азабы (мындан) чоңураак, эгер билишсе!","arabic":"كَذَٰلِكَ ٱلۡعَذَابُۖ وَلَعَذَابُ ٱلۡأٓخِرَةِ أَكۡبَرُۚ لَوۡ كَانُواْ يَعۡلَمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5304,"juzNumber":29,"footnotes":"","lang":"ky"},{"name":"68:34","price":"Албетте, такыба кишилер үчүн Раббисинин алдында эң мыкты бейиштер бар.","arabic":"إِنَّ لِلۡمُتَّقِينَ عِندَ رَبِّهِمۡ جَنَّٰتِ ٱلنَّعِيمِ","category":["68 (Al-Qalam)","Al-Qalam","Surah Al-Qalam"],"ayahNumber":5305,"juzNumber":29,"footnotes":"","lang":"ky"},{"name":"68:35","price":"(Эй, Мекке мушриктери!) эмне, биз мусулмандарды (силерге окшогон) күнөөкөрлөр сыяктуу кылат бекенбиз?![1]","arabic":"أَفَنَجۡعَلُ ٱلۡمُسۡلِمِينَ كَٱلۡمُجۡرِمِينَ","category":["68 (Al-Qalam)","Al-Qalam","Surah Al-Qalam"],"ayahNumber":5306,"juzNumber":29,"footnotes":"[1] Аллахка моюн сунган адамдар менен каапырлардын акыбети эч качан окшош болбойт.","lang":"ky"},{"name":"68:36","price":"Силерге эмне болгон?! Кандай өкүм чыгарып жатасыңар?!","arabic":"مَا لَكُمۡ كَيۡفَ تَحۡكُمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5307,"juzNumber":29,"footnotes":"","lang":"ky"},{"name":"68:37","price":"Же силердин алдыңарда аны сабак кылып окуган (Ыйык) Китеп бар беле?!","arabic":"أَمۡ لَكُمۡ كِتَٰبٞ فِيهِ تَدۡرُسُونَ","category":["68 (Al-Qalam)","Al-Qalam","Surah Al-Qalam"],"ayahNumber":5308,"juzNumber":29,"footnotes":"","lang":"ky"},{"name":"68:38","price":"(Же) Ал (китептин ичинде) силер үчүн өзүңөр каалаган нерсе (бар бекен)?!","arabic":"إِنَّ لَكُمۡ فِيهِ لَمَا تَخَيَّرُونَ","category":["68 (Al-Qalam)","Al-Qalam","Surah Al-Qalam"],"ayahNumber":5309,"juzNumber":29,"footnotes":"","lang":"ky"},{"name":"68:39","price":"Же болбосо, силер үчүн Биздин мойнубузда Кыямат күнүнө чейин жете турган «Силер каалаган (бардык) нерсе(лер) силер үчүн мүмкүн» деген ант-убада бар бекен?!","arabic":"أَمۡ لَكُمۡ أَيۡمَٰنٌ عَلَيۡنَا بَٰلِغَةٌ إِلَىٰ يَوۡمِ ٱلۡقِيَٰمَةِ إِنَّ لَكُمۡ لَمَا تَحۡكُمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5310,"juzNumber":29,"footnotes":"","lang":"ky"},{"name":"68:40","price":"(Оо, Мухаммад), алардан сурачы, кимиси буга кепил боло алат?!","arabic":"سَلۡهُمۡ أَيُّهُم بِذَٰلِكَ زَعِيمٌ","category":["68 (Al-Qalam)","Al-Qalam","Surah Al-Qalam"],"ayahNumber":5311,"juzNumber":29,"footnotes":"","lang":"ky"},{"name":"68:41","price":"Же алардын (каалоо тилектерин орундатып бере турган Аллахтан башка) кудайлары барбы?! Эгер чынчыл болушса, (ошол) кудайларын алып келишсин!","arabic":"أَمۡ لَهُمۡ شُرَكَآءُ فَلۡيَأۡتُواْ بِشُرَكَآئِهِمۡ إِن كَانُواْ صَٰدِقِينَ","category":["68 (Al-Qalam)","Al-Qalam","Surah Al-Qalam"],"ayahNumber":5312,"juzNumber":29,"footnotes":"","lang":"ky"},{"name":"68:42","price":"(Кыямат) күнү Балтыр ачылып, (бардык элдер) сажда кылууга чакырылганда, алар (мушриктер сажда кылууга) жарабай калышат.[1]","arabic":"يَوۡمَ يُكۡشَفُ عَن سَاقٖ وَيُدۡعَوۡنَ إِلَى ٱلسُّجُودِ فَلَا يَسۡتَطِيعُونَ","category":["68 (Al-Qalam)","Al-Qalam","Surah Al-Qalam"],"ayahNumber":5313,"juzNumber":29,"footnotes":"[1] Бул аят Кыяматтагы оор абал жөнүндө кабар берет. Абу Саид Худрий разияллоху анху мындай хадис риваят кылган: يوم القيامة يشتد الأمر ويصعب هوله, ويأتي الله تعالى لفصل القضاء بين الخلائق، فيكشف عن ساقه الكريمة التي لا يشبهها شيء, قال صلى الله عليه وسلم: \"يكشف ربنا عن ساقه, فيسجد له كل مؤمن ومؤمنة, ويبقى مَن كان يسجد في الدنيا؛ رياء وسمعة, فيذهب ليسجد, فيعود ظهره طبقًا واحدًا\" رواه البخاري: 4919 “ Мен Расулуллах саллаллоху алайхи ва салламдын мындай дегенин уктум: “(Кыяматтагы оор күндө) Раббибиз калк-калайыкка өкүм кылуу үчүн келет жана Өзүнүн (эч нерсеге окшобогон) Балтырын ачат. Анан Ага ар бир ыймандуу эркек-аял саждага жыгылат. Ошондо бул дүйнөдө эл көрсүнгө гана ийилип жүргөндөр (жана тап-такыр сажда кылбагандар) дагы сажда кылуу үчүн барышат. Бирок, алардын омурткалары катып (саждага жарабай) калат.” (Бухарий: 4919-хадис. Муслим: 183-хадис)","lang":"ky"},{"name":"68:43","price":"Көздөрү жерге кадалып, аларды кордук орогон абалда (турушат). Алар (дүйнө жашоосунда) сак-саламат болуп (сажда кылууга жарап) турганда саждага чакырылышкан эле.","arabic":"خَٰشِعَةً أَبۡصَٰرُهُمۡ تَرۡهَقُهُمۡ ذِلَّةٞۖ وَقَدۡ كَانُواْ يُدۡعَوۡنَ إِلَى ٱلسُّجُودِ وَهُمۡ سَٰلِمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5314,"juzNumber":29,"footnotes":"","lang":"ky"},{"name":"68:44","price":"(Оо, Мухаммад!) Сен бул Сөздү (Куранды) жалган дегендерди Мага кой! Биз аларды билбеген тарабынан эч билгизбей азапка салабыз![1]","arabic":"فَذَرۡنِي وَمَن يُكَذِّبُ بِهَٰذَا ٱلۡحَدِيثِۖ سَنَسۡتَدۡرِجُهُم مِّنۡ حَيۡثُ لَا يَعۡلَمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5315,"juzNumber":29,"footnotes":"[1] Бул аятта Аллах Мекке мушриктерин, каапыр болоор замат азапка салбай, акырындык менен, мөөнөт берип, бир аз - бир аздан нээмат жана өмүр берип, даражама - даража алып барып, качан алар эч нерсени капарына илбей, “Аллах бизге кайра нээмат берип жатат го. Демек, бир нерсебиз Аллахка жаккан окшойт” деп бейкапар болуп калгандан кийин гана азап жиберүү жөнүндө айтып жатат.","lang":"ky"},{"name":"68:45","price":"Мен аларга мөөнөт беремин. Менин амалкерлигим бекем!","arabic":"وَأُمۡلِي لَهُمۡۚ إِنَّ كَيۡدِي مَتِينٌ","category":["68 (Al-Qalam)","Al-Qalam","Surah Al-Qalam"],"ayahNumber":5316,"juzNumber":29,"footnotes":"","lang":"ky"},{"name":"68:46","price":"Же болбосо (оо, Мухаммад) сен алардан (өзүңдүн дааватың үчүн) акы сурап, алар болсо төлөөдөн кыйналып жатышабы?","arabic":"أَمۡ تَسۡـَٔلُهُمۡ أَجۡرٗا فَهُم مِّن مَّغۡرَمٖ مُّثۡقَلُونَ","category":["68 (Al-Qalam)","Al-Qalam","Surah Al-Qalam"],"ayahNumber":5317,"juzNumber":29,"footnotes":"","lang":"ky"},{"name":"68:47","price":"Же алардын алдында кайып (ааламындагы Тагдыр Китеби) барбы (жана) алар (ошондон окугандарын) жазышабы?[1]","arabic":"أَمۡ عِندَهُمُ ٱلۡغَيۡبُ فَهُمۡ يَكۡتُبُونَ","category":["68 (Al-Qalam)","Al-Qalam","Surah Al-Qalam"],"ayahNumber":5318,"juzNumber":29,"footnotes":"[1] Эгер Мухаммад саллаллоху алайхи ва саллам дин үйрөткөнү үчүн алардан акы сурабаса же алар кайыптагы тагдыр китеби – Лавхул Махфузду окуп, андагы келечек кабарларды жазып жүрбөгөн болсо, тагыраак айтканда, өздөрүнүн тозокко түшпөөсү жөнүндө кайыптан кабар алышпаган болсо, эмне үчүн акыйкатка ушул даражада назарсыз болушат?! Эмне үчүн динге душман болуп пайгамбарга руханий-денелик зыяндарды жеткиришет?!","lang":"ky"},{"name":"68:48","price":"Эми (оо, Мухаммад) сен Раббиңдин өкүмүнө сабыр кыл! Балыктын «ээси» (Юнус пайгамбар) сыяктуу (элиңе сабырсыз) болбо! Бир кезде ал (балыктын ичине) жутулган бойдон (капкараңгы курсакта отуруп) Раббисине дуба кылган болчу.[1]","arabic":"فَٱصۡبِرۡ لِحُكۡمِ رَبِّكَ وَلَا تَكُن كَصَاحِبِ ٱلۡحُوتِ إِذۡ نَادَىٰ وَهُوَ مَكۡظُومٞ","category":["68 (Al-Qalam)","Al-Qalam","Surah Al-Qalam"],"ayahNumber":5319,"juzNumber":29,"footnotes":"[1] Юнус пайгамбардын толугураак баяны менен таанышуу үчүн “Анбия”, “Саффат” жана “Юнус” сүрөлөрүнө кайрылыңыз.","lang":"ky"},{"name":"68:49","price":"Эгерде ага Раббисинин нээматы (жакшылыгы) жетпегенде, жек көрүлгөн абалда жайдак жерге (кароосуз) таштап коюлмак.[1]","arabic":"لَّوۡلَآ أَن تَدَٰرَكَهُۥ نِعۡمَةٞ مِّن رَّبِّهِۦ لَنُبِذَ بِٱلۡعَرَآءِ وَهُوَ مَذۡمُومٞ","category":["68 (Al-Qalam)","Al-Qalam","Surah Al-Qalam"],"ayahNumber":5320,"juzNumber":29,"footnotes":"[1] Бирок, андай болбоду. Аллах анын дубасын угуп, кечирип, ырайым кылганы себептүү, балык аны жайдак, ысык, жалаң жерге оозунан чыгарып таштаар замат ал жерге ашкабак дарагын өстүрүп, анын алсызданган денесин илахий көлөкө менен ырахаттандырды.","lang":"ky"},{"name":"68:50","price":"Анан Раббиси аны (кайрадан пайгамбарлык үчүн) тандап, салих (жакшы) инсандардан кылды.","arabic":"فَٱجۡتَبَٰهُ رَبُّهُۥ فَجَعَلَهُۥ مِنَ ٱلصَّٰلِحِينَ","category":["68 (Al-Qalam)","Al-Qalam","Surah Al-Qalam"],"ayahNumber":5321,"juzNumber":29,"footnotes":"","lang":"ky"},{"name":"68:51","price":"(Оо, Мухаммад) каапыр болгон адамдар зикирди (Куранды) уккан мезгилде (ичи өрттөнүп) сени көздөрү менен оодара сала жаздашат жана: «Ал жинди!» – дешет.","arabic":"وَإِن يَكَادُ ٱلَّذِينَ كَفَرُواْ لَيُزۡلِقُونَكَ بِأَبۡصَٰرِهِمۡ لَمَّا سَمِعُواْ ٱلذِّكۡرَ وَيَقُولُونَ إِنَّهُۥ لَمَجۡنُونٞ","category":["68 (Al-Qalam)","Al-Qalam","Surah Al-Qalam"],"ayahNumber":5322,"juzNumber":29,"footnotes":"","lang":"ky"},{"name":"68:52","price":"Ал (Куран) бүт ааламдар үчүн (эң даанышман) насаат-эскермеден башка нерсе эмес!","arabic":"وَمَا هُوَ إِلَّا ذِكۡرٞ لِّلۡعَٰلَمِينَ","category":["68 (Al-Qalam)","Al-Qalam","Surah Al-Qalam"],"ayahNumber":5323,"juzNumber":29,"footnotes":"","lang":"ky"}],"chapter":["68 (Al-Qalam)","Al-Qalam","Surah Al-Qalam","Chapter Al-Qalam","Qalam","Surah Qalam","Chapter Qalam","Al Qalam","Surah Al Qalam","Chapter Al Qalam","Surah 68","Chapter 68","The Pen","القلم"]}