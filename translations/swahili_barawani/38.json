{"data":[{"name":"38:1","price":"S'ad, Naapa kwa Qur'ani yenye mawaidha.","arabic":"صٓۚ وَٱلۡقُرۡءَانِ ذِي ٱلذِّكۡرِ","category":["38 (Sad)","Sad","Surah Sad"],"ayahNumber":3971,"juzNumber":23,"footnotes":"S'ad: Ni harufi iliyo anzia Sura hii kama zilivyo anzia baadhi ya Sura nyengine kwa mpango wa Qur'ani katika kuanzia kwa harufi moja moja. Naapa kwa Qur'ani yenye utukufu na shani kubwa kuwa hakika hii ni Kweli isiyo na shaka yoyote.","lang":"sw"},{"name":"38:2","price":"Lakini walio kufuru wamo katika majivuno na upinzani .","arabic":"بَلِ ٱلَّذِينَ كَفَرُواْ فِي عِزَّةٖ وَشِقَاقٖ","category":["38 (Sad)","Sad","Surah Sad"],"ayahNumber":3972,"juzNumber":23,"footnotes":"Lakini walio kufuru wamo katika majivuno, hawataki kufuata Haki, na wanawafanyia inda watu wa Haki.","lang":"sw"},{"name":"38:3","price":"Mataifa mangapi tumeyaangamiza kabla yao, na wakapiga kelele, lakini wakati wa kuokoka ulikwisha pita.","arabic":"كَمۡ أَهۡلَكۡنَا مِن قَبۡلِهِم مِّن قَرۡنٖ فَنَادَواْ وَّلَاتَ حِينَ مَنَاصٖ","category":["38 (Sad)","Sad","Surah Sad"],"ayahNumber":3973,"juzNumber":23,"footnotes":"Mataifa mengi tuliyateketeza kabla yao, wakapiga kelele kutaka msaada ilipo wafikia adhabu. Lakini huo haukuwa wakati wa kuiepuka adhabu.","lang":"sw"},{"name":"38:4","price":"Na walistaajabu kuwajia mwonyaji anaye tokana nao wenyewe, na makafiri wakasema: Huyu ni mchawi, mwongo.","arabic":"وَعَجِبُوٓاْ أَن جَآءَهُم مُّنذِرٞ مِّنۡهُمۡۖ وَقَالَ ٱلۡكَٰفِرُونَ هَٰذَا سَٰحِرٞ كَذَّابٌ","category":["38 (Sad)","Sad","Surah Sad"],"ayahNumber":3974,"juzNumber":23,"footnotes":"Na walistaajabu watu hawa kuwa amewajia Mtume binaadamu kama wao, na wakasema hao wanao upinga Ujumbe wake: Huyu ni mdanganyifu, mwongo.","lang":"sw"},{"name":"38:5","price":"Amewafanya miungu wote kuwa ni Mungu Mmoja tu? Hakika hili ni jambo la ajabu.","arabic":"أَجَعَلَ ٱلۡأٓلِهَةَ إِلَٰهٗا وَٰحِدًاۖ إِنَّ هَٰذَا لَشَيۡءٌ عُجَابٞ","category":["38 (Sad)","Sad","Surah Sad"],"ayahNumber":3975,"juzNumber":23,"footnotes":"Ati amewafanya miungu yote kuwa ni Mungu mmoja tu! Ama hakika jambo hili ni la ajabu, mwisho wa kustaajabisha.","lang":"sw"},{"name":"38:6","price":"Na wakaondoka wakubwa wao wakiwaambia: Nendeni zenu na dumuni na miungu yenu, kwani hili ni jambo lililo pangwa.","arabic":"وَٱنطَلَقَ ٱلۡمَلَأُ مِنۡهُمۡ أَنِ ٱمۡشُواْ وَٱصۡبِرُواْ عَلَىٰٓ ءَالِهَتِكُمۡۖ إِنَّ هَٰذَا لَشَيۡءٞ يُرَادُ","category":["38 (Sad)","Sad","Surah Sad"],"ayahNumber":3976,"juzNumber":23,"footnotes":"Wakubwa wao wakakimbilia kuusiana wao kwa wao wakiambiana: Endeleeni na njia yenu hiyo hiyo, na shikilieni kuiabudu miungu yenu. Kwani hakika tumepangiwa jambo kubwa hili.","lang":"sw"},{"name":"38:7","price":"Sisi hatukusikia haya katika mila hii ya mwisho. Haya si chochote ila ni uzushi tu.","arabic":"مَا سَمِعۡنَا بِهَٰذَا فِي ٱلۡمِلَّةِ ٱلۡأٓخِرَةِ إِنۡ هَٰذَآ إِلَّا ٱخۡتِلَٰقٌ","category":["38 (Sad)","Sad","Surah Sad"],"ayahNumber":3977,"juzNumber":23,"footnotes":"Hatujapata kusikia haya mambo ya Tawhidi, kumfanya Mungu mmoja tu, katika dini ya baba zetu tulio wawahi kuwaona. Haya si chochote ila ni uwongo tu ulio zuliwa.","lang":"sw"},{"name":"38:8","price":"Ati yeye tu ndiye aliye teremshiwa mawaidha peke yake katika sisi? Lakini hao wana shaka na mawaidha yangu, bali hawajaionja adhabu yangu.","arabic":"أَءُنزِلَ عَلَيۡهِ ٱلذِّكۡرُ مِنۢ بَيۡنِنَاۚ بَلۡ هُمۡ فِي شَكّٖ مِّن ذِكۡرِيۚ بَل لَّمَّا يَذُوقُواْ عَذَابِ","category":["38 (Sad)","Sad","Surah Sad"],"ayahNumber":3978,"juzNumber":23,"footnotes":"Basi katika sote sisi, amechaguliwa Muhammad tu peke yake kupewa hishima ya kuteremshiwa Qur'ani?","lang":"sw"},{"name":"38:9","price":"Au wanazo wao khazina za rehema za Mola wako Mlezi, Mwenye nguvu, Mpaji?","arabic":"أَمۡ عِندَهُمۡ خَزَآئِنُ رَحۡمَةِ رَبِّكَ ٱلۡعَزِيزِ ٱلۡوَهَّابِ","category":["38 (Sad)","Sad","Surah Sad"],"ayahNumber":3979,"juzNumber":23,"footnotes":"Bali sisi tunawauliza hawa wanao kuhusudu: Kwani wao wanazo khazina za rehema ya Mola wako Mlezi Mwenye nguvu, Mwingi wa kutoa, hata wao wawe ndio wa kuteua nani wa kumpa Unabii kwa mujibu wa mapenzi ya nafsi zao?","lang":"sw"},{"name":"38:10","price":"Au wao wana ufalme wa mbingu na ardhi na viliomo kati yao? Basi nawazipande njia za kwendea huko!","arabic":"أَمۡ لَهُم مُّلۡكُ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَاۖ فَلۡيَرۡتَقُواْ فِي ٱلۡأَسۡبَٰبِ","category":["38 (Sad)","Sad","Surah Sad"],"ayahNumber":3980,"juzNumber":23,"footnotes":"Tena tunawauliza: Kwani wao wanao ufalme wa mbingu na ardhi na viliomo baina yao? Ikiwa hivyo basi nawazipande ngazi mpaka wafikie pahala ambapo watakuwa wakitoa hukumu kama watakavyo, kama wanaweza!","lang":"sw"},{"name":"38:11","price":"Hao ni askari watao shindwa miongoni mwa makundi yatayo shindwa.","arabic":"جُندٞ مَّا هُنَالِكَ مَهۡزُومٞ مِّنَ ٱلۡأَحۡزَابِ","category":["38 (Sad)","Sad","Surah Sad"],"ayahNumber":3981,"juzNumber":23,"footnotes":"Hao ni askari wanyonge walio shindwa, hapana hivi wala hivi, kama walivyo shindwa mfano kama wao walio jikusanya kuwapinga Manabii.","lang":"sw"},{"name":"38:12","price":"Walikanusha kabla yao kaumu ya Nuhu, na kina A'adi na Firauni mwenye majengo.","arabic":"كَذَّبَتۡ قَبۡلَهُمۡ قَوۡمُ نُوحٖ وَعَادٞ وَفِرۡعَوۡنُ ذُو ٱلۡأَوۡتَادِ","category":["38 (Sad)","Sad","Surah Sad"],"ayahNumber":3982,"juzNumber":23,"footnotes":"Kabla ya hawa, walikadhibisha kaumu ya Nuhu, kina A'adi na Firauni aliye kuwa na majengo makubwa yaliyo simama imara kama milima, na kina Thamudi na Kaumu Lut'i na Kaumu ya Shuaibu, na watu wa Machakani, kwenye miti mingi iliyo shikamana. Hao ndio walio jumuika kuwapinga Mitume wao kama walivyo jumuika watu wako.","lang":"sw"},{"name":"38:13","price":"Na Thamud na kaumu Lut'i na watu wa Machakani. Hayo ndiyo makundi.","arabic":"وَثَمُودُ وَقَوۡمُ لُوطٖ وَأَصۡحَٰبُ لۡـَٔيۡكَةِۚ أُوْلَٰٓئِكَ ٱلۡأَحۡزَابُ","category":["38 (Sad)","Sad","Surah Sad"],"ayahNumber":3983,"juzNumber":23,"footnotes":"Na kina Thamudi na Kaumu Lut'i na Kaumu ya Shuaibu, na watu wa Machakani, kwenye miti mingi iliyo shikamana. Hao ndio walio jumuika kuwapinga Mitume wao kama walivyo jumuika watu wako.","lang":"sw"},{"name":"38:14","price":"Hao wote waliwakadhibisha Mitume; basi wakastahiki adhabu yangu.","arabic":"إِن كُلٌّ إِلَّا كَذَّبَ ٱلرُّسُلَ فَحَقَّ عِقَابِ","category":["38 (Sad)","Sad","Surah Sad"],"ayahNumber":3984,"juzNumber":23,"footnotes":"Hapana mmoja katika hao wote ila alimkadhibisha Mtume wake, na kwa hivyo ikawashukia adhabu yangu.","lang":"sw"},{"name":"38:15","price":"Na hawa hawangojei ila ukelele mmoja tu usio na muda.","arabic":"وَمَا يَنظُرُ هَٰٓؤُلَآءِ إِلَّا صَيۡحَةٗ وَٰحِدَةٗ مَّا لَهَا مِن فَوَاقٖ","category":["38 (Sad)","Sad","Surah Sad"],"ayahNumber":3985,"juzNumber":23,"footnotes":"Na hao walio jiunga kuwapinga Mitume hawangojei ila ukelele mmoja usio hitajia kukaririwa.","lang":"sw"},{"name":"38:16","price":"Na wao husema: Mola wetu Mlezi! Tuletee upesi sehemu yetu ya adhabu kabla ya Siku ya Hisabu.","arabic":"وَقَالُواْ رَبَّنَا عَجِّل لَّنَا قِطَّنَا قَبۡلَ يَوۡمِ ٱلۡحِسَابِ","category":["38 (Sad)","Sad","Surah Sad"],"ayahNumber":3986,"juzNumber":23,"footnotes":"Na makafiri husema kwa kejeli: Mola wetu Mlezi! Tuhimizie sehemu yetu ya adhabu kabla ya Siku ya Malipo.","lang":"sw"},{"name":"38:17","price":"Subiri kwa hayo wayasemayo, na umkumbuke mja wetu Daudi, mwenye nguvu. Hakika yeye alikuwa mwingi wa kutubia.","arabic":"ٱصۡبِرۡ عَلَىٰ مَا يَقُولُونَ وَٱذۡكُرۡ عَبۡدَنَا دَاوُۥدَ ذَا ٱلۡأَيۡدِۖ إِنَّهُۥٓ أَوَّابٌ","category":["38 (Sad)","Sad","Surah Sad"],"ayahNumber":3987,"juzNumber":23,"footnotes":"Ewe Muhammad! Yastahamilie hayo wanayo yasema juu yako washirikina. Na mkumbuke mja wetu, Daudi, mwenye nguvu katika Dini na dunia. Hakika yeye alikuwa mwingi wa kurejea kwa Mwenyezi Mungu katika hali zote.","lang":"sw"},{"name":"38:18","price":"Hakika tuliidhalilisha milima pamoja naye ikisabihi jioni na asubuhi pamoja naye.","arabic":"إِنَّا سَخَّرۡنَا ٱلۡجِبَالَ مَعَهُۥ يُسَبِّحۡنَ بِٱلۡعَشِيِّ وَٱلۡإِشۡرَاقِ","category":["38 (Sad)","Sad","Surah Sad"],"ayahNumber":3988,"juzNumber":23,"footnotes":"Hakika Sisi tuliidhalilisha milima pamoja naye, yeye akichuma manufaa kutoka humo, na hiyo milima ikimtakasa Mwenyezi Mungu Mtukufu na kila upungufu, wakati wa mwisho wa mchana na mwanzo wake.","lang":"sw"},{"name":"38:19","price":"Na pia ndege walio kusanywa makundi kwa makundi; wote walikuwa wanyenyekevu kwake.","arabic":"وَٱلطَّيۡرَ مَحۡشُورَةٗۖ كُلّٞ لَّهُۥٓ أَوَّابٞ","category":["38 (Sad)","Sad","Surah Sad"],"ayahNumber":3989,"juzNumber":23,"footnotes":"Na pia tukamdhalilishia ndege walio kusanywa kutokana na kila namna na kila pahali. Vyote hivyo, milima na ndege, vikimwitikia Daudi kama atakavyo, akivisarifu kama apendavyo kwa maslaha ya umma.","lang":"sw"},{"name":"38:20","price":"Na tukautia nguvu ufalme wake, na tukampa hikima, na kukata hukumu.","arabic":"وَشَدَدۡنَا مُلۡكَهُۥ وَءَاتَيۡنَٰهُ ٱلۡحِكۡمَةَ وَفَصۡلَ ٱلۡخِطَابِ","category":["38 (Sad)","Sad","Surah Sad"],"ayahNumber":3990,"juzNumber":23,"footnotes":"Tukautia nguvu ufalme wake, na tukampa Unabii na kupambanua baina ya Haki na baat'ili.","lang":"sw"},{"name":"38:21","price":"Na je! Imekufikia khabari ya wagombanao walipo pindukia ukuta kuingia chumbani?","arabic":"۞ وَهَلۡ أَتَىٰكَ نَبَؤُاْ ٱلۡخَصۡمِ إِذۡ تَسَوَّرُواْ ٱلۡمِحۡرَابَ","category":["38 (Sad)","Sad","Surah Sad"],"ayahNumber":3991,"juzNumber":23,"footnotes":"Ewe Muhammad! Ati imekujia khabari ya makhasimu wagombanao, walio mjia Daudi kwa kupindukia kuta za mihrabuni palipo kuwa pahala pake pa ibada? Hawakupita mlangoni.","lang":"sw"},{"name":"38:22","price":"Walipo muingilia Daudi, naye akawaogopa. Wakasema: Usiogope! Sisi ni wagombanao wawili, mmoja wetu amemdhulumu mwenziwe. Basi tuhukumu kwa haki, wala usipendelee. Na utuongoe kwenye njia iliyo sawa.","arabic":"إِذۡ دَخَلُواْ عَلَىٰ دَاوُۥدَ فَفَزِعَ مِنۡهُمۡۖ قَالُواْ لَا تَخَفۡۖ خَصۡمَانِ بَغَىٰ بَعۡضُنَا عَلَىٰ بَعۡضٖ فَٱحۡكُم بَيۡنَنَا بِٱلۡحَقِّ وَلَا تُشۡطِطۡ وَٱهۡدِنَآ إِلَىٰ سَوَآءِ ٱلصِّرَٰطِ","category":["38 (Sad)","Sad","Surah Sad"],"ayahNumber":3992,"juzNumber":23,"footnotes":"Walipo muingilia Daudi, naye akawaogopa, akababaika. Wakasema: Usikhofu kitu. Sisi ni wenye kuzozana, tumedhulumiana. Basi tuhukumu kwa uadilifu wala usiupindukie huo uadilifu. Na tuongoze kwenye njia iliyo sawa sawa.","lang":"sw"},{"name":"38:23","price":"Hakika huyu ndugu yangu ana kondoo wa kike tisiini na tisa; na mimi ninaye kondoo mke mmoja. Akasema: Nipe huyo nikufugie! Na amenishinda kwa maneno.","arabic":"إِنَّ هَٰذَآ أَخِي لَهُۥ تِسۡعٞ وَتِسۡعُونَ نَعۡجَةٗ وَلِيَ نَعۡجَةٞ وَٰحِدَةٞ فَقَالَ أَكۡفِلۡنِيهَا وَعَزَّنِي فِي ٱلۡخِطَابِ","category":["38 (Sad)","Sad","Surah Sad"],"ayahNumber":3993,"juzNumber":23,"footnotes":"Mmoja wa hao wagombanao alisema: Hakika huyu ndugu yangu anao kondoo wa kike tisiini na tisa, na mimi ninaye kondoo mmoja tu. Akasema: Nache niwe nakuchungia kama ninavyo wachunga wangu. Na akanishinda katika usemi.","lang":"sw"},{"name":"38:24","price":"Akasema: Kweli amekudhulumu kwa kumtaka kondoo wako mmoja kuongezea kwenye kondoo wake. Na hakika washirika wengi hudhulumiana wao kwa wao, isipo kuwa walio amini na wakatenda mema. Na hao ni wachache. Na Daudi akajua kuwa tumemfanyia mtihani. Basi akamwomba msamaha Mola wake Mlezi, na akaanguka kusujudu na kutubia.","arabic":"قَالَ لَقَدۡ ظَلَمَكَ بِسُؤَالِ نَعۡجَتِكَ إِلَىٰ نِعَاجِهِۦۖ وَإِنَّ كَثِيرٗا مِّنَ ٱلۡخُلَطَآءِ لَيَبۡغِي بَعۡضُهُمۡ عَلَىٰ بَعۡضٍ إِلَّا ٱلَّذِينَ ءَامَنُواْ وَعَمِلُواْ ٱلصَّٰلِحَٰتِ وَقَلِيلٞ مَّا هُمۡۗ وَظَنَّ دَاوُۥدُ أَنَّمَا فَتَنَّٰهُ فَٱسۡتَغۡفَرَ رَبَّهُۥ وَخَرَّۤ رَاكِعٗاۤ وَأَنَابَ۩","category":["38 (Sad)","Sad","Surah Sad"],"ayahNumber":3994,"juzNumber":23,"footnotes":"Daudi akasema kabla hajasikia maneno ya yule mwenye ugomvi mwengine: Hakika huyo amekudhulumu kwa kumtaka kondoo wako amchanganye na wale wake. Na hakika wengi wenye kushirikiana hudhulumiana wao kwa wao, isipo kuwa wale ambao Imani yao imetulia katika nyoyo zao, na wakawa wanatenda mema. Na watu kama hao ni wachache, shida kupatikana. Na Daudi akajua kuwa jambo hili si chochote ila ni mtihani tuliyo mfanyia Sisi. Basi akaomba msamaha kwa Mwenyezi Mungu, na akainama kurukuu kwa Mwenyezi Mungu, na akarejea kwa Mwenyezi Mungu kwa unyenyekevu.","lang":"sw"},{"name":"38:25","price":"Basi tukamsamehe kwa hayo. Naye kwa hakika anao mkaribisho mkubwa na marejeo mazuri kwetu.","arabic":"فَغَفَرۡنَا لَهُۥ ذَٰلِكَۖ وَإِنَّ لَهُۥ عِندَنَا لَزُلۡفَىٰ وَحُسۡنَ مَـَٔابٖ","category":["38 (Sad)","Sad","Surah Sad"],"ayahNumber":3995,"juzNumber":23,"footnotes":"Na Sisi tukamsamehe kule kufanya haraka ya kutoa hukumu. Na hali yeye ana hadhi na marejeo mazuri kwetu.","lang":"sw"},{"name":"38:26","price":"Ewe Daudi! Hakika Sisi tumekufanya wewe uwe Khalifa katika nchi. Basi wahukumu watu kwa haki, wala usifuate matamanio yakakupoteza kwenye Njia ya Mwenyezi Mungu. Hakika wanao ipotea Njia ya Mwenyezi Mungu wakaiacha, watapata adhabu kali kwa sababu ya kusahau kwao Siku ya Hisabu.","arabic":"يَٰدَاوُۥدُ إِنَّا جَعَلۡنَٰكَ خَلِيفَةٗ فِي ٱلۡأَرۡضِ فَٱحۡكُم بَيۡنَ ٱلنَّاسِ بِٱلۡحَقِّ وَلَا تَتَّبِعِ ٱلۡهَوَىٰ فَيُضِلَّكَ عَن سَبِيلِ ٱللَّهِۚ إِنَّ ٱلَّذِينَ يَضِلُّونَ عَن سَبِيلِ ٱللَّهِ لَهُمۡ عَذَابٞ شَدِيدُۢ بِمَا نَسُواْ يَوۡمَ ٱلۡحِسَابِ","category":["38 (Sad)","Sad","Surah Sad"],"ayahNumber":3996,"juzNumber":23,"footnotes":"Na Mwenyezi Mungu alimfunulia kwa kumwambia: Ewe Daudi! Hakika Sisi tumekufanya wewe uwe Khalifa, yaani Naibu, wetu katika ardhi. Basi wahukumu watu kwa sharia niliyo kupa, wala usiendeshe hukumu kufuata matamanio yao, yakakupotosha njia ya Mwenyezi Mungu. Hakika wendao pogo na njia ya Mwenyezi Mungu kwa kufuata matamanio yao wao watapata adhabu kali kwa kughafilika kwao na Siku ya Malipo.","lang":"sw"},{"name":"38:27","price":"Na hatukuziumba mbingu na ardhi na viliomo ndani yao bure. Hiyo ni dhana ya walio kufuru. Ole wao walio kufuru kwa Moto utao wapata.","arabic":"وَمَا خَلَقۡنَا ٱلسَّمَآءَ وَٱلۡأَرۡضَ وَمَا بَيۡنَهُمَا بَٰطِلٗاۚ ذَٰلِكَ ظَنُّ ٱلَّذِينَ كَفَرُواْۚ فَوَيۡلٞ لِّلَّذِينَ كَفَرُواْ مِنَ ٱلنَّارِ","category":["38 (Sad)","Sad","Surah Sad"],"ayahNumber":3997,"juzNumber":23,"footnotes":"Wala Sisi hatukuziumba mbingu na ardhi na viliomo baina yao kwa mchezo. Hayo ndiyo wanayo yadhania makafiri. Na kwa hivyo wakapitisha hukumu kwa mujibu wa pumbao zao. Basi hao walio kufuru watapata adhabu kali ya Moto.","lang":"sw"},{"name":"38:28","price":"Je! Tuwafanye walio amini na wakatenda mema kama wafanyao uharibifu katika nchi? Au tuwafanye wachamngu kama waovu?","arabic":"أَمۡ نَجۡعَلُ ٱلَّذِينَ ءَامَنُواْ وَعَمِلُواْ ٱلصَّٰلِحَٰتِ كَٱلۡمُفۡسِدِينَ فِي ٱلۡأَرۡضِ أَمۡ نَجۡعَلُ ٱلۡمُتَّقِينَ كَٱلۡفُجَّارِ","category":["38 (Sad)","Sad","Surah Sad"],"ayahNumber":3998,"juzNumber":23,"footnotes":"Inaelekeana vipi na hikima yetu na uadilifu wetu tuwafanye sawa baina ya Waumini wenye kutenda mema, na wale wanao fanya uharibifu katika ardhi? Au yaelekea vipi tuwaweke sawa baina ya wenye kuikhofu adhabu yetu na wakaiogopa ikabu yetu na wale walio waasi wakenda kinyume na hukumu zetu?","lang":"sw"},{"name":"38:29","price":"Na hiki Kitabu, tumekuteremshia wewe, kimebarikiwa, ili wazizingatie Aya zake, na wawaidhike wenye akili.","arabic":"كِتَٰبٌ أَنزَلۡنَٰهُ إِلَيۡكَ مُبَٰرَكٞ لِّيَدَّبَّرُوٓاْ ءَايَٰتِهِۦ وَلِيَتَذَكَّرَ أُوْلُواْ ٱلۡأَلۡبَٰبِ","category":["38 (Sad)","Sad","Surah Sad"],"ayahNumber":3999,"juzNumber":23,"footnotes":"Ewe Muhammad! Hichi tulicho kuteremshia ni Kitabu chenye manufaa mengi, ili wenye akili nzuri na nyoyo za kufahamu wapate kuzielewa Aya zake, na wawaidhike kwazo.","lang":"sw"},{"name":"38:30","price":"Na Daudi tukamtunukia Suleiman. Alikuwa mja mwema. Na hakika alikuwa mwingi wa kutubia.","arabic":"وَوَهَبۡنَا لِدَاوُۥدَ سُلَيۡمَٰنَۚ نِعۡمَ ٱلۡعَبۡدُ إِنَّهُۥٓ أَوَّابٌ","category":["38 (Sad)","Sad","Surah Sad"],"ayahNumber":4000,"juzNumber":23,"footnotes":"Na Daudi tulimtunukia mwana, aitwaye Suleiman, mwenye kustahiki sifa nzuri, ambaye anafaa kuitwa, \"Mja mwema kweli\". Kwa sababu yeye alikuwa mwingi mno wa kurejea kwa Mwenyezi Mungu katika kila hali.","lang":"sw"},{"name":"38:31","price":"Alipo pelekewa jioni farasi wasimamao kidete, tayari kutoka shoti;","arabic":"إِذۡ عُرِضَ عَلَيۡهِ بِٱلۡعَشِيِّ ٱلصَّٰفِنَٰتُ ٱلۡجِيَادُ","category":["38 (Sad)","Sad","Surah Sad"],"ayahNumber":4001,"juzNumber":23,"footnotes":"Na hebu taja katika khabari za Suleiman kuwa alipelekewa alasiri farasi wa asli ambao hutulia wanapo simama, na huenda mbio wanapo kwenda.","lang":"sw"},{"name":"38:32","price":"Basi akasema: Navipenda vitu vizuri kwa kumkumbuka Mola wangu Mlezi. Kisha wakafichikana nyuma ya boma.","arabic":"فَقَالَ إِنِّيٓ أَحۡبَبۡتُ حُبَّ ٱلۡخَيۡرِ عَن ذِكۡرِ رَبِّي حَتَّىٰ تَوَارَتۡ بِٱلۡحِجَابِ","category":["38 (Sad)","Sad","Surah Sad"],"ayahNumber":4002,"juzNumber":23,"footnotes":"Suleiman akasema: Hakika mimi nimenyweshwa mapenzi ya farasi, kwa sababu hawa ni katika matayarisho ya mambo ya kheri, nayo ni Jihadi katika Njia ya Mwenyezi Mungu. Mapenzi haya yametokana na kumkumbuka Mola wangu Mlezi. Na hakusita kushughulika kuwaangalia mpaka wakapotea machoni mwake.","lang":"sw"},{"name":"38:33","price":"Nirudishieni! Akaanza kuwapapasa miguu na shingo.","arabic":"رُدُّوهَا عَلَيَّۖ فَطَفِقَ مَسۡحَۢا بِٱلسُّوقِ وَٱلۡأَعۡنَاقِ","category":["38 (Sad)","Sad","Surah Sad"],"ayahNumber":4003,"juzNumber":23,"footnotes":"Akaamrisha warudishwe tena kwake apate kujua hali yao. Akaingia kuwapapasa miundi ya miguu yao na shingo zao kwa upole na mapenzi juu yao.","lang":"sw"},{"name":"38:34","price":"Na tulimtia mtihanini Suleiman, na tukauweka mwili juu ya kiti chake, kisha akarejea kwa kutubu.","arabic":"وَلَقَدۡ فَتَنَّا سُلَيۡمَٰنَ وَأَلۡقَيۡنَا عَلَىٰ كُرۡسِيِّهِۦ جَسَدٗا ثُمَّ أَنَابَ","category":["38 (Sad)","Sad","Surah Sad"],"ayahNumber":4004,"juzNumber":23,"footnotes":"Na hakika Sisi tulimfanyia mtihani Suleiman ili asighurike na heba ya ufalme. Tukaweka juu ya kiti chake kiwiliwili kisicho weza kuendesha mambo. Akautambua mtihani, akarejea kwa Mwenyezi Mungu Mtukufu, na akatubu.","lang":"sw"},{"name":"38:35","price":"Akasema: Mola wangu Mlezi! Nisamehe na unipe ufalme usio mwelekea yeyote baada yangu. Hakika Wewe ndiye Mpaji.","arabic":"قَالَ رَبِّ ٱغۡفِرۡ لِي وَهَبۡ لِي مُلۡكٗا لَّا يَنۢبَغِي لِأَحَدٖ مِّنۢ بَعۡدِيٓۖ إِنَّكَ أَنتَ ٱلۡوَهَّابُ","category":["38 (Sad)","Sad","Surah Sad"],"ayahNumber":4005,"juzNumber":23,"footnotes":"Suleiman alimwomba Mola wake Mlezi kwa kurejea kwake: Mola wangu Mlezi! Nighufirie yaliyo toka kwangu kwa ghafla, na unitunukie ufalme usio elekea yeyote kuupata baada yangu. Hakika Wewe ndiye Mwingi wa kutunukia, na ndiye Mwingi wa kutoa.","lang":"sw"},{"name":"38:36","price":"Basi tukaufanya upepo umtumikie, ukenda kwa amri yake, popote alipo taka kufika.","arabic":"فَسَخَّرۡنَا لَهُ ٱلرِّيحَ تَجۡرِي بِأَمۡرِهِۦ رُخَآءً حَيۡثُ أَصَابَ","category":["38 (Sad)","Sad","Surah Sad"],"ayahNumber":4006,"juzNumber":23,"footnotes":"Tukamdhalilishia upepo, ukenda kama anavyo taka maridhawa, kokote aliko kusudia na kutaka.","lang":"sw"},{"name":"38:37","price":"Na tukayafanya mashet'ani yamtumikie, wote wajenzi na wapiga mbizi.","arabic":"وَٱلشَّيَٰطِينَ كُلَّ بَنَّآءٖ وَغَوَّاصٖ","category":["38 (Sad)","Sad","Surah Sad"],"ayahNumber":4007,"juzNumber":23,"footnotes":"Na tukamdhalilishia kila mjenzi na mpiga mbizi katika bahari kuu miongoni mwa mashetani maasi.","lang":"sw"},{"name":"38:38","price":"Na wengine wafungwao kwa minyororo.","arabic":"وَءَاخَرِينَ مُقَرَّنِينَ فِي ٱلۡأَصۡفَادِ","category":["38 (Sad)","Sad","Surah Sad"],"ayahNumber":4008,"juzNumber":23,"footnotes":"Na wengine katika hao mashetani wamefungwa wao kwa wao kwa minyororo, kuwazuia na wenginewe wasifanye ufisadi wao.","lang":"sw"},{"name":"38:39","price":"Hichi ndicho kipawa chetu. Basi toa au zuia, bila ya hisabu.","arabic":"هَٰذَا عَطَآؤُنَا فَٱمۡنُنۡ أَوۡ أَمۡسِكۡ بِغَيۡرِ حِسَابٖ","category":["38 (Sad)","Sad","Surah Sad"],"ayahNumber":4009,"juzNumber":23,"footnotes":"Na akamfunulia kwa wahyi : Haya tuliyo kuneemesha kwayo ni kipawa kilicho toka kwetu. Yaani ni Sisi tulio kupa. Basi mpe umtakaye, na mnyime umtakaye. Hapana hisabu juu yako kwa kutoa au kunyima.","lang":"sw"},{"name":"38:40","price":"Na hakika yeye kwetu Sisi ana cheo cha kukaribishwa kwetu, na pahala pazuri pa kurejea.","arabic":"وَإِنَّ لَهُۥ عِندَنَا لَزُلۡفَىٰ وَحُسۡنَ مَـَٔابٖ","category":["38 (Sad)","Sad","Surah Sad"],"ayahNumber":4010,"juzNumber":23,"footnotes":"Hakika Suleiman kwetu Sisi ana ukaribisho mkubwa, na marejeo mazuri.","lang":"sw"},{"name":"38:41","price":"Na mkumbuke mja wetu Ayubu alipo mwita Mola wake Mlezi akasema: Kwa hakika Shet'ani amenifikishia udhia na adhabu.","arabic":"وَٱذۡكُرۡ عَبۡدَنَآ أَيُّوبَ إِذۡ نَادَىٰ رَبَّهُۥٓ أَنِّي مَسَّنِيَ ٱلشَّيۡطَٰنُ بِنُصۡبٖ وَعَذَابٍ","category":["38 (Sad)","Sad","Surah Sad"],"ayahNumber":4011,"juzNumber":23,"footnotes":"Ewe Muhammad! Mkumbuke mja wetu Ayubu alipo mwomba Mola wake Mlezi kwa kusema: Hakika Shetani amenipatisha taabu na machungu.","lang":"sw"},{"name":"38:42","price":"(Akaambiwa:) Piga-piga ardhi kwa mguu wako! Basi haya maji baridi ya kuogea na ya kunywa.","arabic":"ٱرۡكُضۡ بِرِجۡلِكَۖ هَٰذَا مُغۡتَسَلُۢ بَارِدٞ وَشَرَابٞ","category":["38 (Sad)","Sad","Surah Sad"],"ayahNumber":4012,"juzNumber":23,"footnotes":"Tukamuitikia na tukamwambia: Ipige ardhi kwa mguu wako, yatatimbuka maji baridi, utakoga na utakunywa hayo, na kwa hivyo yatakuondokea machofu na adhabu.","lang":"sw"},{"name":"38:43","price":"Na tukampa ahali zake na wengine kama wao pamoja nao, kuwa ni rehema itokayo kwetu, na iwe kumbusho kwa watu wenye akili.","arabic":"وَوَهَبۡنَا لَهُۥٓ أَهۡلَهُۥ وَمِثۡلَهُم مَّعَهُمۡ رَحۡمَةٗ مِّنَّا وَذِكۡرَىٰ لِأُوْلِي ٱلۡأَلۡبَٰبِ","category":["38 (Sad)","Sad","Surah Sad"],"ayahNumber":4013,"juzNumber":23,"footnotes":"Tukamkusanyia watu wake walio kuwa wametapanyika mbali naye siku zile za mateso yake. Na tukamzidishia wenginewe kama wale. Na tulifanya hayo kuwa ni rehema kutokana nasi, na ili yawe ni mawaidha kwa wenye akili, wapate kujua kuwa matokeo ya subira ni faraji.","lang":"sw"},{"name":"38:44","price":"Na shika kicha cha vijiti tu mkononi mwako, kisha ndio upigie nacho, wala usivunje kiapo. Hakika tulimkuta mwenye subira, mbora wa waja, kwa hakika alikuwa mwingi wa kutubu.","arabic":"وَخُذۡ بِيَدِكَ ضِغۡثٗا فَٱضۡرِب بِّهِۦ وَلَا تَحۡنَثۡۗ إِنَّا وَجَدۡنَٰهُ صَابِرٗاۚ نِّعۡمَ ٱلۡعَبۡدُ إِنَّهُۥٓ أَوَّابٞ","category":["38 (Sad)","Sad","Surah Sad"],"ayahNumber":4014,"juzNumber":23,"footnotes":"Ayubu alikuwa kaapa kuwa atampiga mmoja wapo katika ahali zake fimbo kadhaa wa kadhaa. Mwenyezi Mungu alimhalalishia aondoe kiapo chake kwa kuchukua kifungu cha fimbo idadi ile ile alio apia kuwa atampigia. Basi kwa kile kifungu cha fimbo ampige aliye apa kuwa atampiga, na hapo yamini yake itakuwa imetimia kwa uchache wa machungu. Mwenyezi Mungu ndiye aliye mneemesha kwa neema hizi, kwa sababu Mwenyezi Mungu alimwona kuwa ni mtu aliye vumilia masaibu yake. Kwa hivyo amestahiki sifa. Mbora wa kusifiwa kwa ibada ni yeye, kwa sababu yeye ni mwingi mno wa kurejea kwa Mwenyezi Mungu katika kila jambo.","lang":"sw"},{"name":"38:45","price":"Na wakumbuke waja wetu, Ibrahim na Is-haqa na Yaa'qubu walio kuwa na nguvu na busara.","arabic":"وَٱذۡكُرۡ عِبَٰدَنَآ إِبۡرَٰهِيمَ وَإِسۡحَٰقَ وَيَعۡقُوبَ أُوْلِي ٱلۡأَيۡدِي وَٱلۡأَبۡصَٰرِ","category":["38 (Sad)","Sad","Surah Sad"],"ayahNumber":4015,"juzNumber":23,"footnotes":"Na mkumbuke mja wetu Ibrahim, na Is-haqa, na Yaa'qubu, wenye nguvu katika Dini na dunia, na wenye busara ya mwangaza.","lang":"sw"},{"name":"38:46","price":"Sisi tumewakhusisha wao kwa sifa ya ukumbusho wa Akhera.","arabic":"إِنَّآ أَخۡلَصۡنَٰهُم بِخَالِصَةٖ ذِكۡرَى ٱلدَّارِ","category":["38 (Sad)","Sad","Surah Sad"],"ayahNumber":4016,"juzNumber":23,"footnotes":"Hakika Sisi tumewakhusisha wao kwa sifa, nayo ni kuwa wanaikumbuka Nyumba ya Akhera, wao wanaikumbuka nao wanakumbukwa kwayo.","lang":"sw"},{"name":"38:47","price":"Na hakika wao kwetu sisi ni wateuliwa walio bora.","arabic":"وَإِنَّهُمۡ عِندَنَا لَمِنَ ٱلۡمُصۡطَفَيۡنَ ٱلۡأَخۡيَارِ","category":["38 (Sad)","Sad","Surah Sad"],"ayahNumber":4017,"juzNumber":23,"footnotes":"Na hakika wao kwetu Sisi ni wenye kukhitariwa walio bora.","lang":"sw"},{"name":"38:48","price":"Na mkumbuke Ismail na Alyasaa na Dhulkifli, na wote hao ni katika walio bora.","arabic":"وَٱذۡكُرۡ إِسۡمَٰعِيلَ وَٱلۡيَسَعَ وَذَا ٱلۡكِفۡلِۖ وَكُلّٞ مِّنَ ٱلۡأَخۡيَارِ","category":["38 (Sad)","Sad","Surah Sad"],"ayahNumber":4018,"juzNumber":23,"footnotes":"Na mkumbuke Ismail, na Alyasaa, na Dhalkifli - na wote hao ni miongoni mwa walio bora.","lang":"sw"},{"name":"38:49","price":"Huu ni ukumbusho. Na hakika wachamngu wana marudio mazuri.","arabic":"هَٰذَا ذِكۡرٞۚ وَإِنَّ لِلۡمُتَّقِينَ لَحُسۡنَ مَـَٔابٖ","category":["38 (Sad)","Sad","Surah Sad"],"ayahNumber":4019,"juzNumber":23,"footnotes":"Haya tuliyo kusimulia ni khabari za baadhi ya Mitume ili kukukumbusha wewe na kuwakumbusha watu wako. Na hakika wachamngu walio jikinga na kumuasi Mwenyezi Mungu Mtukufu watapata marejeo mazuri na natija njema.","lang":"sw"},{"name":"38:50","price":"Bustani za milele zitazo funguliwa milango yao kwa ajili yao.","arabic":"جَنَّٰتِ عَدۡنٖ مُّفَتَّحَةٗ لَّهُمُ ٱلۡأَبۡوَٰبُ","category":["38 (Sad)","Sad","Surah Sad"],"ayahNumber":4020,"juzNumber":23,"footnotes":"Wameandaliwa bustani za milele zilizo funguliwa milango yao hapana wa kuwazuia wasiingie humo.","lang":"sw"},{"name":"38:51","price":"Humo wataegemea matakia, wawe wanaagiza humo matunda mengi na vinywaji.","arabic":"مُتَّكِـِٔينَ فِيهَا يَدۡعُونَ فِيهَا بِفَٰكِهَةٖ كَثِيرَةٖ وَشَرَابٖ","category":["38 (Sad)","Sad","Surah Sad"],"ayahNumber":4021,"juzNumber":23,"footnotes":"Watakuwa wamekaa humo wakiegemea juu ya makochi na vitanda kama wafanyavyo wenye taanusi, wakistarehe kwa kutaka matunda ya kila namna na vinywaji.","lang":"sw"},{"name":"38:52","price":"Na pamoja nao wake zao wenye kutuliza macho, hirimu zao.","arabic":"۞ وَعِندَهُمۡ قَٰصِرَٰتُ ٱلطَّرۡفِ أَتۡرَابٌ","category":["38 (Sad)","Sad","Surah Sad"],"ayahNumber":4022,"juzNumber":23,"footnotes":"Na huko Peponi watakuwa na wake ambao macho yao hayawatazami ila waume zao tu, hawawaangalii wengineo, nao ni wa miaka sawa na waume zao. Kwa hivyo wameelekeana kuwafikiana.","lang":"sw"},{"name":"38:53","price":"aya ndiyo mliyo ahidiwa kwa Siku ya Hisabu.","arabic":"هَٰذَا مَا تُوعَدُونَ لِيَوۡمِ ٱلۡحِسَابِ","category":["38 (Sad)","Sad","Surah Sad"],"ayahNumber":4023,"juzNumber":23,"footnotes":"Raha hii ndiyo mliyo ahidiwa kuipata Siku ya Kiyama.","lang":"sw"},{"name":"38:54","price":"Hakika hii ndiyo riziki yetu isiyo malizika.","arabic":"إِنَّ هَٰذَا لَرِزۡقُنَا مَا لَهُۥ مِن نَّفَادٍ","category":["38 (Sad)","Sad","Surah Sad"],"ayahNumber":4024,"juzNumber":23,"footnotes":"Hakika haya bila ya shaka ni tunayo yatoa Sisi, na wala hayana ukomo.","lang":"sw"},{"name":"38:55","price":"Ndio hivi! Na hakika wenye kuasi bila ya shaka watapata marudio maovu kabisa;","arabic":"هَٰذَاۚ وَإِنَّ لِلطَّٰغِينَ لَشَرَّ مَـَٔابٖ","category":["38 (Sad)","Sad","Surah Sad"],"ayahNumber":4025,"juzNumber":23,"footnotes":"Neema hizi ni malipo ya wachamngu. Na hakika majabari wenye kuwaasi Manabii wao bila ya shaka watakuwa na marejeo na mwisho muovu.","lang":"sw"},{"name":"38:56","price":"Nayo ni Jahannamu! Wataingia humo. Nacho hicho ni kitanda kiovu mno cha kulalia.","arabic":"جَهَنَّمَ يَصۡلَوۡنَهَا فَبِئۡسَ ٱلۡمِهَادُ","category":["38 (Sad)","Sad","Surah Sad"],"ayahNumber":4026,"juzNumber":23,"footnotes":"Na mwisho huo ni Jahannamu watakayo iingia, na moto wake uwatese. Na malalio maovu mno hayo!","lang":"sw"},{"name":"38:57","price":"Ndio hivi! Basi na wayaonje maji ya moto na ya usaha!","arabic":"هَٰذَا فَلۡيَذُوقُوهُ حَمِيمٞ وَغَسَّاقٞ","category":["38 (Sad)","Sad","Surah Sad"],"ayahNumber":4027,"juzNumber":23,"footnotes":"Haya maji ya moto, mwisho wa umoto, na usaha wa watu wa Jahannamu wataamrishwa wayaonje.","lang":"sw"},{"name":"38:58","price":"Na adhabu nyenginezo za namna hii.","arabic":"وَءَاخَرُ مِن شَكۡلِهِۦٓ أَزۡوَٰجٌ","category":["38 (Sad)","Sad","Surah Sad"],"ayahNumber":4028,"juzNumber":23,"footnotes":"Na adhabu nyengine mfano wa hizi, za namna kwa namna zilizo changanyika.","lang":"sw"},{"name":"38:59","price":"Hili ndilo kundi litakalo ingia pamoja nanyi. Hapana makaribisho mema kwao. Hakika hao wanaingia Motoni.","arabic":"هَٰذَا فَوۡجٞ مُّقۡتَحِمٞ مَّعَكُمۡ لَا مَرۡحَبَۢا بِهِمۡۚ إِنَّهُمۡ صَالُواْ ٱلنَّارِ","category":["38 (Sad)","Sad","Surah Sad"],"ayahNumber":4029,"juzNumber":23,"footnotes":"Na majabari, wale marais wa washirikina, wataambiwa: Hawa chungu ya watu wanao ingia Motoni pamoja nanyi kwa kusukumana na kwa shida, ni wafwasi wenu. Wale marais watasema: Hawana mapokezi mema hao! Hakika hao wanaingia Motoni wapate kuteseka kwa mvukuto wake.","lang":"sw"},{"name":"38:60","price":"Waseme: Lakini nyinyi! Hamna mapokezi mazuri! Nyinyi ndio mlio tusabibisha haya, napo ni pahala paovu kabisa!","arabic":"قَالُواْ بَلۡ أَنتُمۡ لَا مَرۡحَبَۢا بِكُمۡۖ أَنتُمۡ قَدَّمۡتُمُوهُ لَنَاۖ فَبِئۡسَ ٱلۡقَرَارُ","category":["38 (Sad)","Sad","Surah Sad"],"ayahNumber":4030,"juzNumber":23,"footnotes":"Na wafwasi hao watasema: Bali nyinyi ndio mnastahiki zaidi hayo maapizo mnayo tuapizia sisi, kwani nyinyi ndio mlio tuletea adhabu hii kwa vile mlivyo tudanganya na mkatuitia ukafirini, nasi tukakufuru kwa sababu yenu. Basi nyumba ovu kabisa ya kukaa ni Jahannamu!","lang":"sw"},{"name":"38:61","price":"Waseme: Mola wetu Mlezi! Aliye tusabibisha haya mzidishie adhabu mara mbili Motoni.","arabic":"قَالُواْ رَبَّنَا مَن قَدَّمَ لَنَا هَٰذَا فَزِدۡهُ عَذَابٗا ضِعۡفٗا فِي ٱلنَّارِ","category":["38 (Sad)","Sad","Surah Sad"],"ayahNumber":4031,"juzNumber":23,"footnotes":"Wafwasi watasema: Ewe Mola wetu Mlezi! Aliye kuwa ni sababu ya adhabu hii, mzidishie adhabu mara mbili katika Moto.","lang":"sw"},{"name":"38:62","price":"Watasema: Tuna nini hata hatuwaoni wale watu ambao tukiwahisabu ndio katika waovu?","arabic":"وَقَالُواْ مَا لَنَا لَا نَرَىٰ رِجَالٗا كُنَّا نَعُدُّهُم مِّنَ ٱلۡأَشۡرَارِ","category":["38 (Sad)","Sad","Surah Sad"],"ayahNumber":4032,"juzNumber":23,"footnotes":"Na watu wa Motoni watasema: Mbona hatuwaoni wale watu ambao tulikuwa duniani tukiwahisabu kuwa ndio katika waovu, na wa duni, wasio kuwa na jema lolote? Na watu hao ni wale mafakiri wa Kiislamu.","lang":"sw"},{"name":"38:63","price":"Tulikosea tulipo wafanyia maskhara, au macho yetu tu hayawaoni ?","arabic":"أَتَّخَذۡنَٰهُمۡ سِخۡرِيًّا أَمۡ زَاغَتۡ عَنۡهُمُ ٱلۡأَبۡصَٰرُ","category":["38 (Sad)","Sad","Surah Sad"],"ayahNumber":4033,"juzNumber":23,"footnotes":"Imekuwaje kuwa sisi tukiwakejeli na wala hawakuingia Motoni pamoja nasi? Au wamekwisha ingia na macho yetu yakazibwa tusiwaone tu?","lang":"sw"},{"name":"38:64","price":"Hakika hayo bila ya shaka ndiyo makhasimiano ya watu wa Motoni.","arabic":"إِنَّ ذَٰلِكَ لَحَقّٞ تَخَاصُمُ أَهۡلِ ٱلنَّارِ","category":["38 (Sad)","Sad","Surah Sad"],"ayahNumber":4034,"juzNumber":23,"footnotes":"Hakika hayo tuliyo yataja ya hadithi ya watu wa Motoni ni kweli ambayo haina budi kutokea, nayo ni ya kugombana kwa watu wa Motoni wao kwa wao.","lang":"sw"},{"name":"38:65","price":"Sema: Hakika mimi ni mwonyaji tu; na hapana mungu ila Mwenyezi Mungu Mmoja, Mtenda nguvu,","arabic":"قُلۡ إِنَّمَآ أَنَا۠ مُنذِرٞۖ وَمَا مِنۡ إِلَٰهٍ إِلَّا ٱللَّهُ ٱلۡوَٰحِدُ ٱلۡقَهَّارُ","category":["38 (Sad)","Sad","Surah Sad"],"ayahNumber":4035,"juzNumber":23,"footnotes":"Ewe Muhammad! Waambie washirikina: Hakika mimi ni mwenye kukuonyeni na adhabu ya Mwenyezi Mungu, na hapana wa kuabudiwa kwa haki ila Mwenyezi Mungu Mmoja ambaye hana mshirika wake, Mtenda nguvu, Mwenye kumshinda kila mwenye madaraka.","lang":"sw"},{"name":"38:66","price":"Mola Mlezi wa mbingu na ardhi na viliomo baina yake, Mwenye nguvu, Mwenye kusamehe.","arabic":"رَبُّ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَا ٱلۡعَزِيزُ ٱلۡغَفَّٰرُ","category":["38 (Sad)","Sad","Surah Sad"],"ayahNumber":4036,"juzNumber":23,"footnotes":"Mola Mlezi wa mbingu na ardhi na viliomo baina yao, Mwenye nguvu asiye shindika, Mwenye kusamehe, akazifuta dhambi za mwenye kumuamini.","lang":"sw"},{"name":"38:67","price":"Sema: Hii ni khabari kubwa kabisa.","arabic":"قُلۡ هُوَ نَبَؤٌاْ عَظِيمٌ","category":["38 (Sad)","Sad","Surah Sad"],"ayahNumber":4037,"juzNumber":23,"footnotes":"Ewe Muhammad! Waambie: Haya ninayo kuambieni ni khabari kubwa, ambazo nyinyi mnazipuuza. Msizikanye!","lang":"sw"},{"name":"38:68","price":"Ambayo nyinyi mnaipuuza.","arabic":"أَنتُمۡ عَنۡهُ مُعۡرِضُونَ","category":["38 (Sad)","Sad","Surah Sad"],"ayahNumber":4038,"juzNumber":23,"footnotes":"Ewe Muhammad! Waambie: Haya ninayo kuambieni ni khabari kubwa, ambazo nyinyi mnazipuuza. Msizikanye!","lang":"sw"},{"name":"38:69","price":"Sikuwa na ilimu ya mambo ya viumbe wakuu watukufu walipo kuwa wakishindana.","arabic":"مَا كَانَ لِيَ مِنۡ عِلۡمِۭ بِٱلۡمَلَإِ ٱلۡأَعۡلَىٰٓ إِذۡ يَخۡتَصِمُونَ","category":["38 (Sad)","Sad","Surah Sad"],"ayahNumber":4039,"juzNumber":23,"footnotes":"Mimi sikuwa nikijua khabari za watukufu walio juu walipo kuwa wakizozana juu ya shauri ya Adam, kwa sababu mimi sikupitia njia za kupata ilimu zilizo zowewa na watu za kusoma vitabu au kupokea masomo kwa wataalamu. Njia yangu mimi ya kujua ni kwa kufunuliwa kwa Wahyi.","lang":"sw"},{"name":"38:70","price":"Haikufunuliwa kwangu isipo kuwa ya kwamba hakika mimi ni mwonyaji dhaahiri.","arabic":"إِن يُوحَىٰٓ إِلَيَّ إِلَّآ أَنَّمَآ أَنَا۠ نَذِيرٞ مُّبِينٌ","category":["38 (Sad)","Sad","Surah Sad"],"ayahNumber":4040,"juzNumber":23,"footnotes":"Na mimi sikufunuliwa kwa Wahyi ila kwamba hakika mimi ni Mtume wa kukufikishieni Ujumbe wa Mola wangu Mlezi kwa njia iliyo wazi kabisa.","lang":"sw"},{"name":"38:71","price":"Mola wako Mlezi alipo waambia Malaika: Hakika Mimi nitaumba mtu kutokana na udongo.","arabic":"إِذۡ قَالَ رَبُّكَ لِلۡمَلَٰٓئِكَةِ إِنِّي خَٰلِقُۢ بَشَرٗا مِّن طِينٖ","category":["38 (Sad)","Sad","Surah Sad"],"ayahNumber":4041,"juzNumber":23,"footnotes":"Watajie pale alipo sema Mola wako Mlezi kuwaambia Malaika: Mimi nataka umba mtu, naye ni Adam a.s., kutokana na udongo.","lang":"sw"},{"name":"38:72","price":"Na nitakapo mkamilisha na kumpulizia roho inayo tokana nami, basi muangukieni kwa kumt'ii.","arabic":"فَإِذَا سَوَّيۡتُهُۥ وَنَفَخۡتُ فِيهِ مِن رُّوحِي فَقَعُواْ لَهُۥ سَٰجِدِينَ","category":["38 (Sad)","Sad","Surah Sad"],"ayahNumber":4042,"juzNumber":23,"footnotes":"Nikisha timiza kumuumba na nikampulizia siri ya uhai, nayo ni roho, muangukieni kwa kusujudu sijida ya kumtukuza na kumuamkia.","lang":"sw"},{"name":"38:73","price":"Basi Malaika wakat'ii wote pamoja.","arabic":"فَسَجَدَ ٱلۡمَلَٰٓئِكَةُ كُلُّهُمۡ أَجۡمَعُونَ","category":["38 (Sad)","Sad","Surah Sad"],"ayahNumber":4043,"juzNumber":23,"footnotes":"Malaika wote wakafanya kama walivyo amrishwa, wakamuangukia wakisujudu, isipo kuwa Iblisi. Yeye hakusujudu, na akajiona bora na akapanda kiburi, na akawa miongoni mwa makafiri.","lang":"sw"},{"name":"38:74","price":"Isipo kuwa Iblisi; alijivuna na akawa katika makafiri.","arabic":"إِلَّآ إِبۡلِيسَ ٱسۡتَكۡبَرَ وَكَانَ مِنَ ٱلۡكَٰفِرِينَ","category":["38 (Sad)","Sad","Surah Sad"],"ayahNumber":4044,"juzNumber":23,"footnotes":"Malaika wote wakafanya kama walivyo amrishwa, wakamuangukia wakisujudu, isipo kuwa Iblisi. Yeye hakusujudu, na akajiona bora na akapanda kiburi, na akawa miongoni mwa makafiri.","lang":"sw"},{"name":"38:75","price":"Mwenyezi Mungu akamwambia: Ewe Iblisi! Kipi kilicho kuzuia kumt'ii yule niliye muumba kwa mikono yangu? Je! Umejiona mkubwa, au umekuwa katika wakuu kweli?","arabic":"قَالَ يَٰٓإِبۡلِيسُ مَا مَنَعَكَ أَن تَسۡجُدَ لِمَا خَلَقۡتُ بِيَدَيَّۖ أَسۡتَكۡبَرۡتَ أَمۡ كُنتَ مِنَ ٱلۡعَالِينَ","category":["38 (Sad)","Sad","Surah Sad"],"ayahNumber":4045,"juzNumber":23,"footnotes":"Mwenyezi Mungu Mtukufu akasema: Ewe Iblisi! Nini kilicho kuzuilia kumsujudia niliye muumba Mimi mwenyewe bila ya kuingiliwa na yeyote kati yake! Umejiona mkubwa hali nawe si mkubwa, au hakika wewe nafsi yako ni katika walio shinda ukubwa?","lang":"sw"},{"name":"38:76","price":"Akasema: Mimi ni bora kuliko yeye. Umeniumba kwa moto, na yeye umemuumba kwa udongo.","arabic":"قَالَ أَنَا۠ خَيۡرٞ مِّنۡهُ خَلَقۡتَنِي مِن نَّارٖ وَخَلَقۡتَهُۥ مِن طِينٖ","category":["38 (Sad)","Sad","Surah Sad"],"ayahNumber":4046,"juzNumber":23,"footnotes":"Iblisi akasema: Mimi ni bora kuliko Adam; kwani Wewe umeniumba kwa moto, na yeye umemuumba kwa udongo. Basi vipi mimi nimsujudie yeye?","lang":"sw"},{"name":"38:77","price":"Akasema: Basi toka humo, kwani hakika wewe umelaanika.","arabic":"قَالَ فَٱخۡرُجۡ مِنۡهَا فَإِنَّكَ رَجِيمٞ","category":["38 (Sad)","Sad","Surah Sad"],"ayahNumber":4047,"juzNumber":23,"footnotes":"Mwenyezi Mungu Mtukufu, kwa kumlipa Iblisi kwa kiburi chake cha kukataa amri ya Mola wake Mlezi, alimwambia: Basi toka kwenye kundi la watukufu walio juu, kwani wewe umekwisha fukuzwa kutokana na rehema yangu!","lang":"sw"},{"name":"38:78","price":"Na hakika laana yangu itakuwa juu yako mpaka Siku ya Malipo.","arabic":"وَإِنَّ عَلَيۡكَ لَعۡنَتِيٓ إِلَىٰ يَوۡمِ ٱلدِّينِ","category":["38 (Sad)","Sad","Surah Sad"],"ayahNumber":4048,"juzNumber":23,"footnotes":"Na hakika wewe umetengwa mbali na kila kheri mpaka Siku ya Malipo. Hapo utalipwa kwa sababu ya kunikufuru Mimi na kunifanyia kiburi.","lang":"sw"},{"name":"38:79","price":"Akasema: Mola wangu Mlezi! Nipe muhula mpaka siku watayo fufuliwa viumbe.","arabic":"قَالَ رَبِّ فَأَنظِرۡنِيٓ إِلَىٰ يَوۡمِ يُبۡعَثُونَ","category":["38 (Sad)","Sad","Surah Sad"],"ayahNumber":4049,"juzNumber":23,"footnotes":"Iblisi akasema: Mola Mlezi! Nipe muhula, wala usinifishe mpaka Siku ya kufufuliwa viumbe.","lang":"sw"},{"name":"38:80","price":"Mwenyezi Mungu akasema: Basi umekwisha kuwa miongoni mwa walio pewa muhula,","arabic":"قَالَ فَإِنَّكَ مِنَ ٱلۡمُنظَرِينَ","category":["38 (Sad)","Sad","Surah Sad"],"ayahNumber":4050,"juzNumber":23,"footnotes":"Akasema Mwenyezi Mungu Mtukufu: Basi wewe utaakhirishwa, utapewa muhula, mpaka siku ya wakati tunao ujua Sisi, nao ni kumalizika dunia.","lang":"sw"},{"name":"38:81","price":"Mpaka siku ya wakati maalumu.","arabic":"إِلَىٰ يَوۡمِ ٱلۡوَقۡتِ ٱلۡمَعۡلُومِ","category":["38 (Sad)","Sad","Surah Sad"],"ayahNumber":4051,"juzNumber":23,"footnotes":"Akasema Mwenyezi Mungu Mtukufu: Basi wewe utaakhirishwa, utapewa muhula, mpaka siku ya wakati tunao ujua Sisi, nao ni kumalizika dunia.","lang":"sw"},{"name":"38:82","price":"Akasema (Iblisi): Naapa kwa utukufu wako, bila ya shaka nitawapoteza wote,","arabic":"قَالَ فَبِعِزَّتِكَ لَأُغۡوِيَنَّهُمۡ أَجۡمَعِينَ","category":["38 (Sad)","Sad","Surah Sad"],"ayahNumber":4052,"juzNumber":23,"footnotes":"Iblisi akasema: Basi naapa kwa Ukubwa wako na Utukufu wako, kwa yakini nitawapoteza watu wote, isipo kuwa waja wako ulio wateuwa kwa ajili ya kukut'ii Wewe. Hao sina madaraka nao.","lang":"sw"},{"name":"38:83","price":"Isipo kuwa wale waja wako miongoni mwao walio khitariwa.","arabic":"إِلَّا عِبَادَكَ مِنۡهُمُ ٱلۡمُخۡلَصِينَ","category":["38 (Sad)","Sad","Surah Sad"],"ayahNumber":4053,"juzNumber":23,"footnotes":"Isipo kuwa waja wako ulio wateuwa kwa ajili ya kukut'ii Wewe. Hao sina madaraka nao.","lang":"sw"},{"name":"38:84","price":"kasema: Haki! Na haki ninaisema.","arabic":"قَالَ فَٱلۡحَقُّ وَٱلۡحَقَّ أَقُولُ","category":["38 (Sad)","Sad","Surah Sad"],"ayahNumber":4054,"juzNumber":23,"footnotes":"Akasema Mwenyezi Mungu Mtukufu: Haki ndiyo yamini yangu na kiapo changu; na wala sisemi ila Haki. Bila ya shaka nitaijaza Jahannamu kwa jinsi yako ya kishetani na watakao kufuata katika vizazi vya Adam wote. Hapana khitilafu kwangu baina ya wafuasi na wanao fuatwa.","lang":"sw"},{"name":"38:85","price":"Bila ya shaka nitaijaza Jahannamu kwa wewe na kwa hao wote wenye kukufuata miongoni mwao.","arabic":"لَأَمۡلَأَنَّ جَهَنَّمَ مِنكَ وَمِمَّن تَبِعَكَ مِنۡهُمۡ أَجۡمَعِينَ","category":["38 (Sad)","Sad","Surah Sad"],"ayahNumber":4055,"juzNumber":23,"footnotes":"Akasema Mwenyezi Mungu Mtukufu: Haki ndiyo yamini yangu na kiapo changu; na wala sisemi ila Haki. Bila ya shaka nitaijaza Jahannamu kwa jinsi yako ya kishetani na watakao kufuata katika vizazi vya Adam wote. Hapana khitilafu kwangu baina ya wafuasi na wanao fuatwa.","lang":"sw"},{"name":"38:86","price":"Sema (Ewe Mtume) : Sikuombeni ujira juu ya haya, wala mimi si katika wadanganyifu.","arabic":"قُلۡ مَآ أَسۡـَٔلُكُمۡ عَلَيۡهِ مِنۡ أَجۡرٖ وَمَآ أَنَا۠ مِنَ ٱلۡمُتَكَلِّفِينَ","category":["38 (Sad)","Sad","Surah Sad"],"ayahNumber":4056,"juzNumber":23,"footnotes":"Ewe Muhammad! Waambie umma wako: Mimi sikuombeni ujira kwa ajili ya haya niliyo amrishwa nikufikishieni yaliyomo katika Qur'ani na Wahyi. Wala mimi si katika hao wanao jipamba na yasiyo kuwa yao, hata nijidai Unabii.","lang":"sw"},{"name":"38:87","price":"Hayakuwa haya ila ni mawaidha kwa walimwengu wote.","arabic":"إِنۡ هُوَ إِلَّا ذِكۡرٞ لِّلۡعَٰلَمِينَ","category":["38 (Sad)","Sad","Surah Sad"],"ayahNumber":4057,"juzNumber":23,"footnotes":"Haikuwa Qur'ani ila ni ukumbusho na mawaidha kwa walimwengu wote.","lang":"sw"},{"name":"38:88","price":"Na bila ya shaka mtajua khabari zake baada ya muda.","arabic":"وَلَتَعۡلَمُنَّ نَبَأَهُۥ بَعۡدَ حِينِۭ","category":["38 (Sad)","Sad","Surah Sad"],"ayahNumber":4058,"juzNumber":23,"footnotes":"Na hapana shaka nyinyi, mnao ikadhibisha Qur'ani, mtakuja jua karibuni hivi ukweli uliomo ndani yake wa ahadi, na maonyo, na khabari za mambo yatakayo kuja, na Ishara za ulimwengu.","lang":"sw"}],"chapter":["38 (Sad)","Sad","Surah Sad","Chapter Sad","Surah 38","Chapter 38","Saad","ص"]}