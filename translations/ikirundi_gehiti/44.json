{"data":[{"name":"44:1","price":"Haa Miim[1].","arabic":"حمٓ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4415,"juzNumber":25,"footnotes":"[1] Raba insiguro y’indome zitangura mu ntango y’Igisomwa Al-Baqara.","lang":"rn"},{"name":"44:2","price":"Jewe Allah, Ndarahiye ku Gitabu ca Qor’ani gitomoye neza mu nsiguro, mu ngingo z’ibirekuwe n’ibizira no mu burongozi bwaco!","arabic":"وَٱلۡكِتَٰبِ ٱلۡمُبِينِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4416,"juzNumber":25,"footnotes":"","lang":"rn"},{"name":"44:3","price":"Mu vy’ukuri Twebwe Allah, Twamanuye Qor’ani mw’ijoro ry’iteka, ryuzuyemwo imigisha myinshi mu kwezi kwa Ramadhani. Mu vy’ukuri Twebwe Allah, Twamanuye Ibitabu Turungika n’Intumwa kugira Tugabishe abantu ku bihano vyacu.","arabic":"إِنَّآ أَنزَلۡنَٰهُ فِي لَيۡلَةٖ مُّبَٰرَكَةٍۚ إِنَّا كُنَّا مُنذِرِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4417,"juzNumber":25,"footnotes":"","lang":"rn"},{"name":"44:4","price":"Muri nya joro ry’iteka rero, abanditsi mu bamalayika, bashirirwa ahabona ingingo yerekeye ikintu cose kizotunganywa kigashirwa mu ngiro muri uwo mwaka;","arabic":"فِيهَا يُفۡرَقُ كُلُّ أَمۡرٍ حَكِيمٍ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4418,"juzNumber":25,"footnotes":"","lang":"rn"},{"name":"44:5","price":"Ingingo yubahirizwa kw’itegeko n’ubumenyi bivuye iwacu Twebwe Allah. Mu vy’ukuri Twebwe Allah, Twarungitse ku bantu Intumwa Muhamadi (nyakugira amahoro n’impuhwe z’Imana Allah) hamwe n’izindi zarungitswe hambere yiwe;","arabic":"أَمۡرٗا مِّنۡ عِندِنَآۚ إِنَّا كُنَّا مُرۡسِلِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4419,"juzNumber":25,"footnotes":"","lang":"rn"},{"name":"44:6","price":"Mu ntumbero yo kugirira impuhwe abantu zarungitsweko, impuhwe zivuye ku Mana yawe Rurema Allah, mu vy’ukuri ni Yo rero Nyenukwumva, Irumva ibivugwa vyose; Nyenubumenyikurivyose, Irazi neza ibikorwa n’ibiremwa hamwe n’ivyo bizirikana;","arabic":"رَحۡمَةٗ مِّن رَّبِّكَۚ إِنَّهُۥ هُوَ ٱلسَّمِيعُ ٱلۡعَلِيمُ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4420,"juzNumber":25,"footnotes":"","lang":"rn"},{"name":"44:7","price":"Ni Yo Rurema Yaremye amajuru n’isi hamwe n’ibiri hagati yavyo. Nimwaba rero muzi neza ivyo mu buryo buzira amakenga, nimumenye ko Iyaremye ivyo vyose, ari Yo Mana Ikwiye gusengwa vy’ukuri;","arabic":"رَبِّ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَآۖ إِن كُنتُم مُّوقِنِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4421,"juzNumber":25,"footnotes":"","lang":"rn"},{"name":"44:8","price":"Nta yindi mana ibwirijwe gusengwa atari Yo. Ni Yo Itanga ubuzima Ikanabwaka. Ni Yo Mana yanyu Rurema, Ikaba n’Imana ya ba so bo hambere yanyu, nimuyisenge rero mutayibangikanya na kimwe mu biremwa.","arabic":"لَآ إِلَٰهَ إِلَّا هُوَ يُحۡيِۦ وَيُمِيتُۖ رَبُّكُمۡ وَرَبُّ ءَابَآئِكُمُ ٱلۡأَوَّلِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4422,"juzNumber":25,"footnotes":"","lang":"rn"},{"name":"44:9","price":"Ntumwa y’Imana! Ahubwo rero, ababangikanyamana bafise amakenga ku kuri wabazaniye, baratwawe n’ibihendamaso vy’isi n’ubufyinyi.","arabic":"بَلۡ هُمۡ فِي شَكّٖ يَلۡعَبُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4423,"juzNumber":25,"footnotes":"","lang":"rn"},{"name":"44:10","price":"Ntumwa y’Imana! Barindire rero bazokwibonerako, umusi ijuru ryafumvye umwotsi ugaragara, ukwiragiye hose;","arabic":"فَٱرۡتَقِبۡ يَوۡمَ تَأۡتِي ٱلسَّمَآءُ بِدُخَانٖ مُّبِينٖ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4424,"juzNumber":25,"footnotes":"","lang":"rn"},{"name":"44:11","price":"Ugahwikira abantu bose, maze bakabwirwa bati: “Iki rero, ni co gihano kibabaza cane”;","arabic":"يَغۡشَى ٱلنَّاسَۖ هَٰذَا عَذَابٌ أَلِيمٞ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4425,"juzNumber":25,"footnotes":"","lang":"rn"},{"name":"44:12","price":"Bagaheza bagasaba gukurwako nya gihano batakamba bati: “Mana yacu Rurema Allah! Turagusavye Udukureko kino gihano. Uramutse Ukidukuyeko, ni ukuri twoca tukwemeraˮ.","arabic":"رَّبَّنَا ٱكۡشِفۡ عَنَّا ٱلۡعَذَابَ إِنَّا مُؤۡمِنُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4426,"juzNumber":25,"footnotes":"","lang":"rn"},{"name":"44:13","price":"Mbega bokwibuka gute inyuma y’aho bamanuriwe nya gihano, kandi baramaze gushikirwa n’Intumwa Muhamadi (nyakugira amahoro n’impuhwe z’Imana Allah) itomora amabwirizwa y'Imana Allah;","arabic":"أَنَّىٰ لَهُمُ ٱلذِّكۡرَىٰ وَقَدۡ جَآءَهُمۡ رَسُولٞ مُّبِينٞ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4427,"juzNumber":25,"footnotes":"","lang":"rn"},{"name":"44:14","price":"Hanyuma bakayirengagiza bakanavuga ko ari umwigishwa[2] akaba n’umusazi, n’uko atari Intumwa namba!","arabic":"ثُمَّ تَوَلَّوۡاْ عَنۡهُ وَقَالُواْ مُعَلَّمٞ مَّجۡنُونٌ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4428,"juzNumber":25,"footnotes":"[2] Ashikiriza ivyo yigishijwe n’abantu canke ba senyagara canke amashetani.","lang":"rn"},{"name":"44:15","price":"Mu vy’ukuri Twebwe Allah, Tuzobakurako igihano umwanya muto, maze murabe ko mu vy’ukuri mutazosubira mu bugarariji n’ubuhuvyi mwahoramwo[3]. Muri ico gihe rero, Tuzoca Tubahana kandi;","arabic":"إِنَّا كَاشِفُواْ ٱلۡعَذَابِ قَلِيلًاۚ إِنَّكُمۡ عَآئِدُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4429,"juzNumber":25,"footnotes":"[3] Ivyo rero vyarashitse, ariko ntibahavuye bemera nk’uko basezeranye.","lang":"rn"},{"name":"44:16","price":"Umusi Twacakiye abagarariji, maze Tukabahana nya kubahana, ni wo musi w’izuka rero Tuzobihorerako.","arabic":"يَوۡمَ نَبۡطِشُ ٱلۡبَطۡشَةَ ٱلۡكُبۡرَىٰٓ إِنَّا مُنتَقِمُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4430,"juzNumber":25,"footnotes":"","lang":"rn"},{"name":"44:17","price":"Ni ukuri, hambere y’ababangikanyamana b’i Makka, Twaragerageje abantu ba Firawuni, maze Tubarungikira Intumwa Musa (nyakugira amahoro y’Imana Allah) yubashwe, baraheza barayihakana bivuye inyuma, Duca Turabahana. Ntumwa y’Imana! Ni nk’ukwo nyene rero Tuzohana abo warungitsweko, nibatakwemera;","arabic":"۞ وَلَقَدۡ فَتَنَّا قَبۡلَهُمۡ قَوۡمَ فِرۡعَوۡنَ وَجَآءَهُمۡ رَسُولٞ كَرِيمٌ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4431,"juzNumber":25,"footnotes":"","lang":"rn"},{"name":"44:18","price":"Musa araheza ababwira ati: “Enda nyabuna rero, nimumpe abaja b’Imana Allah muri Bene Israyeli, kugira bayiyegereze mu vyo bakora vyose, banayisenge ari Imwe Rudende; jewe mu vy’ukuri, ndi Intumwa kuri mwebwe, nkaba n’Umwizigirwa mu vyo mpishurirwa;","arabic":"أَنۡ أَدُّوٓاْ إِلَيَّ عِبَادَ ٱللَّهِۖ إِنِّي لَكُمۡ رَسُولٌ أَمِينٞ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4432,"juzNumber":25,"footnotes":"","lang":"rn"},{"name":"44:19","price":"Kandi ntimukagire amanyama ku Mana Allah mu guhakana Intumwa zayo; jewe mu vy’ukuri, ndabazaniye icemezo gitomoye cemeza ukuri kwanje;","arabic":"وَأَن لَّا تَعۡلُواْ عَلَى ٱللَّهِۖ إِنِّيٓ ءَاتِيكُم بِسُلۡطَٰنٖ مُّبِينٖ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4433,"juzNumber":25,"footnotes":"","lang":"rn"},{"name":"44:20","price":"Mu vy’ukuri, ndikinze ku Mana yanje Ikaba n’Imana yanyu Rurema Allah, Inkingire ko mwonyicisha amabuye;","arabic":"وَإِنِّي عُذۡتُ بِرَبِّي وَرَبِّكُمۡ أَن تَرۡجُمُونِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4434,"juzNumber":25,"footnotes":"","lang":"rn"},{"name":"44:21","price":"Nimutanyemera ku vyo ndabazaniye, murandeka nidegemvye mutangeramiraˮ.","arabic":"وَإِن لَّمۡ تُؤۡمِنُواْ لِي فَٱعۡتَزِلُونِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4435,"juzNumber":25,"footnotes":"","lang":"rn"},{"name":"44:22","price":"Musa amaze kubona ko bamuhakanye bivuye inyuma, ni ho yasaba atakambira Imana yiwe Rurema Allah ati: “Mu vy’ukuri aba bantu, ni abanyavyaha bakubangikanyaˮ.","arabic":"فَدَعَا رَبَّهُۥٓ أَنَّ هَٰٓؤُلَآءِ قَوۡمٞ مُّجۡرِمُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4436,"juzNumber":25,"footnotes":"","lang":"rn"},{"name":"44:23","price":"Imana Allah Yabwiye Musa Iti: “Musa! Muri iri joro, uragenda ujanye abaja banje bakwemeye bakagukurikira; mu vy’ukuri, Firawuni n’ingabo ziwe bahava babomako, babatere;","arabic":"فَأَسۡرِ بِعِبَادِي لَيۡلًا إِنَّكُم مُّتَّبَعُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4437,"juzNumber":25,"footnotes":"","lang":"rn"},{"name":"44:24","price":"Maze ureke ibahari rigume ritururuye nk’uko risanzwe, mu vy’ukuri Firawuni n’ingabo ziwe, bahava basomeshwa nturi”.","arabic":"وَٱتۡرُكِ ٱلۡبَحۡرَ رَهۡوًاۖ إِنَّهُمۡ جُندٞ مُّغۡرَقُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4438,"juzNumber":25,"footnotes":"","lang":"rn"},{"name":"44:25","price":"Inyuma y’isomeshwa nturi rero, Firawuni n’ingabo ziwe basize ibintu vyinshi; imirima itotahaye, amariba y’amazi atemba;","arabic":"كَمۡ تَرَكُواْ مِن جَنَّٰتٖ وَعُيُونٖ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4439,"juzNumber":25,"footnotes":"","lang":"rn"},{"name":"44:26","price":"N’indimo hamwe rero n’inzu ziteye igomwe;","arabic":"وَزُرُوعٖ وَمَقَامٖ كَرِيمٖ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4440,"juzNumber":25,"footnotes":"","lang":"rn"},{"name":"44:27","price":"Hamwe rero n’inema nyinshi bari babayemwo, borohewe mu buzima;","arabic":"وَنَعۡمَةٖ كَانُواْ فِيهَا فَٰكِهِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4441,"juzNumber":25,"footnotes":"","lang":"rn"},{"name":"44:28","price":"Ni nk’ico gihano rero Imana Allah Iha abihakana inema zayo, maze bakayigarariza. Inyuma y’ihonywa ryabo rero, ivyo vyose Twabiraze abandi bantu muri Bene Israyeli.","arabic":"كَذَٰلِكَۖ وَأَوۡرَثۡنَٰهَا قَوۡمًا ءَاخَرِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4442,"juzNumber":25,"footnotes":"","lang":"rn"},{"name":"44:29","price":"Ijuru n’isi, ntivyigeze biririra Firawuni n’ingabo ziwe; kira noneho, ntibari no kurindirizwa ngo ntibahanwe.","arabic":"فَمَا بَكَتۡ عَلَيۡهِمُ ٱلسَّمَآءُ وَٱلۡأَرۡضُ وَمَا كَانُواْ مُنظَرِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4443,"juzNumber":25,"footnotes":"","lang":"rn"},{"name":"44:30","price":"Ni ukuri, Twaranarokoye Bene Israyeli mu bihano bisuzuguza vyo gucurwa bufuni na buhoro;","arabic":"وَلَقَدۡ نَجَّيۡنَا بَنِيٓ إِسۡرَٰٓءِيلَ مِنَ ٱلۡعَذَابِ ٱلۡمُهِينِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4444,"juzNumber":25,"footnotes":"","lang":"rn"},{"name":"44:31","price":"Maze Tubakiza mu kubakura kw’izosi Firawuni; mu vy’ukuri Firawuni, yari no mu bantu bagira amanyama ku bandi, bimonogoza mu bugarariji.","arabic":"مِن فِرۡعَوۡنَۚ إِنَّهُۥ كَانَ عَالِيٗا مِّنَ ٱلۡمُسۡرِفِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4445,"juzNumber":25,"footnotes":"","lang":"rn"},{"name":"44:32","price":"Ni ukuri Twatoye Bene Israyeli Tubizi, mu kubatera iteka kurusha abandi bo mu gihe cabo;","arabic":"وَلَقَدِ ٱخۡتَرۡنَٰهُمۡ عَلَىٰ عِلۡمٍ عَلَى ٱلۡعَٰلَمِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4446,"juzNumber":25,"footnotes":"","lang":"rn"},{"name":"44:33","price":"Maze Tubaha n’ibitangaro bazaniwe na Musa, birimwo igeragezwa rigaragara kuri bo.","arabic":"وَءَاتَيۡنَٰهُم مِّنَ ٱلۡأٓيَٰتِ مَا فِيهِ بَلَٰٓؤٞاْ مُّبِينٌ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4447,"juzNumber":25,"footnotes":"","lang":"rn"},{"name":"44:34","price":"Ntumwa y’Imana! Mu vy’ukuri aba babangikanyamana mu bantu warungitsweko, ni ukuri bavuga bahakana izurwa ry’ibiremwa;","arabic":"إِنَّ هَٰٓؤُلَآءِ لَيَقُولُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4448,"juzNumber":25,"footnotes":"","lang":"rn"},{"name":"44:35","price":"Bakavuga bati: “Umuntu apfa rimwe! Urupfu ni urwo nyene rwo kw’isi nta rundi; ntituzonazuka inyuma yo gupfa ngo duharurirwe ivyo twakoze, duheze tubihemberwe!”.","arabic":"إِنۡ هِيَ إِلَّا مَوۡتَتُنَا ٱلۡأُولَىٰ وَمَا نَحۡنُ بِمُنشَرِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4449,"juzNumber":25,"footnotes":"","lang":"rn"},{"name":"44:36","price":"Bakongera bati: “Ewe Muhamadi! Wewe n’abemeramana muri kumwe, enda nyabuna rero, nimugarure kw’isi ba data bapfuye kera, nimwaba koko muri imvugakuri ko abantu bazosubizwa ubuzima bakazuka!”.","arabic":"فَأۡتُواْ بِـَٔابَآئِنَآ إِن كُنتُمۡ صَٰدِقِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4450,"juzNumber":25,"footnotes":"","lang":"rn"},{"name":"44:37","price":"Abo babangikanyamana b’i Makka, ni bo bahawe ubutore mu nguvu n’inema gusumba abandi ku buryo Tutobahana! Canke ni abantu b’umwami Tubba’i[4] hamwe n’imigwi y’abagararije hambere y’abo! Abo bose rero hamwe n’ubutore mu nguvu n’inema Twabahaye, Twarabahanye ku bugarariji bwabo Turabahonya. Mu vy’ukuri, bari abanyavyaha barenga ku mabwirizwa y’Imana Allah.","arabic":"أَهُمۡ خَيۡرٌ أَمۡ قَوۡمُ تُبَّعٖ وَٱلَّذِينَ مِن قَبۡلِهِمۡ أَهۡلَكۡنَٰهُمۡۚ إِنَّهُمۡ كَانُواْ مُجۡرِمِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4451,"juzNumber":25,"footnotes":"[4] Tubba-i, ni umwami yigeze gutwara Yemeni, yakomoka mu bwoko bwa Al-Himyar.","lang":"rn"},{"name":"44:38","price":"Ntitwaremye amajuru n’isi hamwe n’ibiri hagati yavyo mu ntumbero yo gufyinata;","arabic":"وَمَا خَلَقۡنَا ٱلسَّمَٰوَٰتِ وَٱلۡأَرۡضَ وَمَا بَيۡنَهُمَا لَٰعِبِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4452,"juzNumber":25,"footnotes":"","lang":"rn"},{"name":"44:39","price":"Ntitwabiremye, kiretse ko kwari ukugira mumenye ko hariho Imana Rurema Allah, muheze muyiyegereze mu vyo mukora vyose munayisenge ari Imwe Rudende mutayibangikanya. Ariko rero abenshi mu babangikanyamana, ntibazi intumbero y’Imana Allah mu kurema.","arabic":"مَا خَلَقۡنَٰهُمَآ إِلَّا بِٱلۡحَقِّ وَلَٰكِنَّ أَكۡثَرَهُمۡ لَا يَعۡلَمُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4453,"juzNumber":25,"footnotes":"","lang":"rn"},{"name":"44:40","price":"Mu vy’ukuri umusi w’izuka, ari na wo musi wo gutunganiriza ibiremwa, ni ryo sango ntarengwa ryabo bose;","arabic":"إِنَّ يَوۡمَ ٱلۡفَصۡلِ مِيقَٰتُهُمۡ أَجۡمَعِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4454,"juzNumber":25,"footnotes":"","lang":"rn"},{"name":"44:41","price":"Umusi umugenzi ata na kimwe azomarira mugenziwe, eka mbere nta n’uwuzotabara uwundi;","arabic":"يَوۡمَ لَا يُغۡنِي مَوۡلًى عَن مَّوۡلٗى شَيۡـٔٗا وَلَا هُمۡ يُنصَرُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4455,"juzNumber":25,"footnotes":"","lang":"rn"},{"name":"44:42","price":"Kiretse uwuzogirirwa impuhwe n’Imana Allah mu bemeramana, maze akagira uwo avugira kuri Yo, ku burenganzira bwayo. Mu vy’ukuri rero Imana Allah, ni Nyenintsinzi-Mutaneshwa, Nyenimbabazi ku batoni bayo.","arabic":"إِلَّا مَن رَّحِمَ ٱللَّهُۚ إِنَّهُۥ هُوَ ٱلۡعَزِيزُ ٱلرَّحِيمُ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4456,"juzNumber":25,"footnotes":"","lang":"rn"},{"name":"44:43","price":"Mu vy’ukuri, igiti Al-Zaqquumu kinagira mu nyenga y’umuriro;","arabic":"إِنَّ شَجَرَتَ ٱلزَّقُّومِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4457,"juzNumber":25,"footnotes":"","lang":"rn"},{"name":"44:44","price":"Ivyamwa vyaco birura, binuka utokwumva, ni zo mfungurwa z’umunyavyaha, na canecane uwubangikanya Imana Allah;","arabic":"طَعَامُ ٱلۡأَثِيمِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4458,"juzNumber":25,"footnotes":"","lang":"rn"},{"name":"44:45","price":"Uwuriye nya vyamwa, birabira mu nda; nka kurya kw’ubutare bwayongejwe ku muriro;","arabic":"كَٱلۡمُهۡلِ يَغۡلِي فِي ٱلۡبُطُونِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4459,"juzNumber":25,"footnotes":"","lang":"rn"},{"name":"44:46","price":"Bugasebura nka kurya kw’amazi yabize akaryimara;","arabic":"كَغَلۡيِ ٱلۡحَمِيمِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4460,"juzNumber":25,"footnotes":"","lang":"rn"},{"name":"44:47","price":"Abamalayika, ku musi w’izuka bazobwirwa bati: “Nimufate uyo munyavyaha, maze mumuterere mu nyenga y’umuriro ururumba;","arabic":"خُذُوهُ فَٱعۡتِلُوهُ إِلَىٰ سَوَآءِ ٱلۡجَحِيمِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4461,"juzNumber":25,"footnotes":"","lang":"rn"},{"name":"44:48","price":"Hanyuma mumusuke ku mutwe amazi asebuye akaryimara, maze yumvirize ibihano vyayo”.","arabic":"ثُمَّ صُبُّواْ فَوۡقَ رَأۡسِهِۦ مِنۡ عَذَابِ ٱلۡحَمِيمِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4462,"juzNumber":25,"footnotes":"","lang":"rn"},{"name":"44:49","price":"Maze abwirwe n’agashinyaguro n’akantu ati: “Honja rero ibihano. Mu vy’ukuri, kw’isi wari umunyacubahiro, umwubahwa mu bantu bawe.","arabic":"ذُقۡ إِنَّكَ أَنتَ ٱلۡعَزِيزُ ٱلۡكَرِيمُ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4463,"juzNumber":25,"footnotes":"","lang":"rn"},{"name":"44:50","price":"Banyavyaha! Ni ukuri ibi bihano muhawe kuri uno musi, ni bimwe mwahora mugirako amakenga ko bibaho”.","arabic":"إِنَّ هَٰذَا مَا كُنتُم بِهِۦ تَمۡتَرُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4464,"juzNumber":25,"footnotes":"","lang":"rn"},{"name":"44:51","price":"Mu vy’ukuri, abagamburukiye Imana Allah mu kwubahiriza amabwirizwa yayo, bazoba bari mw’icumbi ritekanye ryubashwe;","arabic":"إِنَّ ٱلۡمُتَّقِينَ فِي مَقَامٍ أَمِينٖ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4465,"juzNumber":25,"footnotes":"","lang":"rn"},{"name":"44:52","price":"Mu mirima itotahaye, icamwo n’amazi atemba y’imbizi;","arabic":"فِي جَنَّٰتٖ وَعُيُونٖ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4466,"juzNumber":25,"footnotes":"","lang":"rn"},{"name":"44:53","price":"Bazoba bambaye impuzu zishonywe mw’iharire yoroshe n’iyiremereye, bicaye barabana amaso mu yandi;","arabic":"يَلۡبَسُونَ مِن سُندُسٖ وَإِسۡتَبۡرَقٖ مُّتَقَٰبِلِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4467,"juzNumber":25,"footnotes":"","lang":"rn"},{"name":"44:54","price":"Ni nk’uko nyene rero Twebwe Allah - Twahaye abagamburukiramana Ubwami bw’ijuru Tukabambika n’impuzu z’iteka - Tuzobatera n’iteka ryo kubashingira abakenyezi bo mu Bwami bw’ijuru, barangwa n’ubwiza bw’akataraboneka (Hururayini);","arabic":"كَذَٰلِكَ وَزَوَّجۡنَٰهُم بِحُورٍ عِينٖ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4468,"juzNumber":25,"footnotes":"","lang":"rn"},{"name":"44:55","price":"Muri Bwo, bazosaba guherezwa amoko yose y’ivyamwa bipfuza, batekaniwe ku kuba nya vyamwa bitigera bihundura;","arabic":"يَدۡعُونَ فِيهَا بِكُلِّ فَٰكِهَةٍ ءَامِنِينَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4469,"juzNumber":25,"footnotes":"","lang":"rn"},{"name":"44:56","price":"Muri nya Bwami, ntibazoshikirwa n’urupfu ngo bapfe, kiretse urupfu rwa mbere bahonjeje bakiri kw’isi; Imana Allah, Izonabakingira ibihano vy’umuriro ururumba;","arabic":"لَا يَذُوقُونَ فِيهَا ٱلۡمَوۡتَ إِلَّا ٱلۡمَوۡتَةَ ٱلۡأُولَىٰۖ وَوَقَىٰهُمۡ عَذَابَ ٱلۡجَحِيمِ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4470,"juzNumber":25,"footnotes":"","lang":"rn"},{"name":"44:57","price":"Ivyo bikazoba ku mpano no ku bugwaneza bw’Imana yawe Rurema Allah. Iyo rero, ni yo ntsinzi ihambaye.","arabic":"فَضۡلٗا مِّن رَّبِّكَۚ ذَٰلِكَ هُوَ ٱلۡفَوۡزُ ٱلۡعَظِيمُ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4471,"juzNumber":25,"footnotes":"","lang":"rn"},{"name":"44:58","price":"Ntumwa y’Imana! Ni ukuri Twebwe Allah, Tworoheje Qor’ani, mu kuntu isomwa no mu nsiguro yayo mu rurimi rwawe, kugira bibuke baheze bikebuke;","arabic":"فَإِنَّمَا يَسَّرۡنَٰهُ بِلِسَانِكَ لَعَلَّهُمۡ يَتَذَكَّرُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4472,"juzNumber":25,"footnotes":"","lang":"rn"},{"name":"44:59","price":"Rindira rero ineshwa canke ihanwa ry’ababangikanyamana Twagusezeraniye, na bo nyene mu vy’ukuri baguteze imisi ko uneshwa canke ugapfa.","arabic":"فَٱرۡتَقِبۡ إِنَّهُم مُّرۡتَقِبُونَ","category":["44 (Ad-Dukhan)","Ad-Dukhan","Surah Ad-Dukhan"],"ayahNumber":4473,"juzNumber":25,"footnotes":"","lang":"rn"}],"chapter":["44 (Ad-Dukhan)","Ad-Dukhan","Surah Ad-Dukhan","Chapter Ad-Dukhan","Dukhan","Surah Dukhan","Chapter Dukhan","Ad Dukhan","Surah Ad Dukhan","Chapter Ad Dukhan","Surah 44","Chapter 44","The Smoke","الدُّخَان"]}