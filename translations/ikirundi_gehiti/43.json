{"data":[{"name":"43:1","price":"Haa Miim[1].","arabic":"حمٓ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4326,"juzNumber":25,"footnotes":"[1] Raba insiguro y’indome zitangura mu ntango y’Igisomwa Al-Baqara.","lang":"rn"},{"name":"43:2","price":"Jewe Allah, Ndarahiye ku Gitabu ca Qor’ani gitomoye neza mu nsiguro, mu ngingo z’ibirekuwe n’ibizira no mu burongozi bwaco!","arabic":"وَٱلۡكِتَٰبِ ٱلۡمُبِينِ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4327,"juzNumber":25,"footnotes":"","lang":"rn"},{"name":"43:3","price":"Mu vy’ukuri Twebwe Allah, Twakimanuye mu rurimi rw’icarabu kugira mutahure, muzirikane, muheze munyurwe n’ivyemezo vyaco;","arabic":"إِنَّا جَعَلۡنَٰهُ قُرۡءَٰنًا عَرَبِيّٗا لَّعَلَّكُمۡ تَعۡقِلُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4328,"juzNumber":25,"footnotes":"","lang":"rn"},{"name":"43:4","price":"Mu vy’ukuri, Qor’ani isanzwe iri mu Gitabu nyezina canditswemwo ivyagezwe n’ishirwa mu ngiro ryavyo “Lawhu Mahfuudhw” kibungabunzwe iwacu. Ni ukuri, iratewe iteka nta ngere, irakingiwe; ntivuguruzanya, ntigiramwo igihushane.","arabic":"وَإِنَّهُۥ فِيٓ أُمِّ ٱلۡكِتَٰبِ لَدَيۡنَا لَعَلِيٌّ حَكِيمٌ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4329,"juzNumber":25,"footnotes":"","lang":"rn"},{"name":"43:5","price":"Mbega burya, Twokwirengagiza kubamanurira urwibutso rwa Qor’ani, ku kuba muyirengagiza, mukagenzwa n’ubwononyi bwo kutayemera!","arabic":"أَفَنَضۡرِبُ عَنكُمُ ٱلذِّكۡرَ صَفۡحًا أَن كُنتُمۡ قَوۡمٗا مُّسۡرِفِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4330,"juzNumber":25,"footnotes":"","lang":"rn"},{"name":"43:6","price":"Muvugishwamana! Hari benshi mu Bavugishwamana Twarungitse ku bantu bo hambere y’abo warungitsweko;","arabic":"وَكَمۡ أَرۡسَلۡنَا مِن نَّبِيّٖ فِي ٱلۡأَوَّلِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4331,"juzNumber":25,"footnotes":"","lang":"rn"},{"name":"43:7","price":"Nta Muvugishwamana yabashikira, kiretse ko bamuteburako nk’itebura ry’abo warungitsweko;","arabic":"وَمَا يَأۡتِيهِم مِّن نَّبِيٍّ إِلَّا كَانُواْ بِهِۦ يَسۡتَهۡزِءُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4332,"juzNumber":25,"footnotes":"","lang":"rn"},{"name":"43:8","price":"Ni ho rero Twebwe Allah, Twahonya muri bo abimonogoje gusumba abandi mu guhakana bivuye inyuma Abavugishwamana bacu; abo bahakanyi bari n’abantu bafise inguvu n’ingabo gusumba abo warungitsweko. Ihonywa ryabo rero, ryagiye mu ngiro kubera ubugarariji n’itebura vyabo[2].","arabic":"فَأَهۡلَكۡنَآ أَشَدَّ مِنۡهُم بَطۡشٗا وَمَضَىٰ مَثَلُ ٱلۡأَوَّلِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4333,"juzNumber":25,"footnotes":"[2] Iyi Aayah, irahumuriza igatera n’intege Umuvugishwamana (nyakugira amahoro n’impuhwe z’Imana Allah).","lang":"rn"},{"name":"43:9","price":"Ntumwa y’Imana! No mu gihe woramuka ubajije ababangikanyamana uti: “Mbega, ni nde Yaremye amajuru n’isi!”. Ni ukuri, bazokwishura ata guhigimanga bati: “Vyaremwe na Allah Nyenintsinzi-Mutaneshwa, Nyenubumenyikurivyose”;","arabic":"وَلَئِن سَأَلۡتَهُم مَّنۡ خَلَقَ ٱلسَّمَٰوَٰتِ وَٱلۡأَرۡضَ لَيَقُولُنَّ خَلَقَهُنَّ ٱلۡعَزِيزُ ٱلۡعَلِيمُ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4334,"juzNumber":25,"footnotes":"","lang":"rn"},{"name":"43:10","price":"Ni Yo Yabagiriye isi kuba isaso kugira mworoherwe kuyibako; Iyibaciramwo n’inzira kugira mwishire mwizane, mu kurondera ivyobagirira akamaro kw’isi no mu buzima bw’inyuma yo gupfa;","arabic":"ٱلَّذِي جَعَلَ لَكُمُ ٱلۡأَرۡضَ مَهۡدٗا وَجَعَلَ لَكُمۡ فِيهَا سُبُلٗا لَّعَلَّكُمۡ تَهۡتَدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4335,"juzNumber":25,"footnotes":"","lang":"rn"},{"name":"43:11","price":"Ni Yo Yatumye hagwa imvura ivuye mu bicu izananye mu kirere, ku rugero ruzwi kandi rukenewe. Turaheza rero Twebwe Allah, Dutotahaza akarere k’isi hakoreshejwe amazi ya nya mvura, inyuma yo kugaduka karaheza karamera. Ni nk’uko nyene rero Twebwe Allah - Dutotahaza akarere k’isi kamaze kugaduka kagasubira kumera - Tuzobazura mukava mu kuzimu muri bazima.","arabic":"وَٱلَّذِي نَزَّلَ مِنَ ٱلسَّمَآءِ مَآءَۢ بِقَدَرٖ فَأَنشَرۡنَا بِهِۦ بَلۡدَةٗ مَّيۡتٗاۚ كَذَٰلِكَ تُخۡرَجُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4336,"juzNumber":25,"footnotes":"","lang":"rn"},{"name":"43:12","price":"Ni Yo Yabaremeye ubwoko bwose butandukanye bw’ibikoko n’ibiterwa, Iraheza Ibagirira mu bwato ico mwiyunguruzamwo mw’ibahari, n’ivyo mwiyunguruzako imusozi mu bitungwa; nk’ingamiya, ifarasi, indogobwe, n’ibindi;","arabic":"وَٱلَّذِي خَلَقَ ٱلۡأَزۡوَٰجَ كُلَّهَا وَجَعَلَ لَكُم مِّنَ ٱلۡفُلۡكِ وَٱلۡأَنۡعَٰمِ مَا تَرۡكَبُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4337,"juzNumber":25,"footnotes":"","lang":"rn"},{"name":"43:13","price":"Kugira ngo mumaze kuvyurira mugaturura kuri vyo, muheze mwibuke inema y’Imana yanyu Rurema Allah, muce muvuga muyininahaza muti: “Nihashimagizwe Imana Allah, Yo Yatworohereje kwiyunguruza muri ubu buryo, mu gihe tutari kwishoboza kubwiyunguruzamwo”;","arabic":"لِتَسۡتَوُۥاْ عَلَىٰ ظُهُورِهِۦ ثُمَّ تَذۡكُرُواْ نِعۡمَةَ رَبِّكُمۡ إِذَا ٱسۡتَوَيۡتُمۡ عَلَيۡهِ وَتَقُولُواْ سُبۡحَٰنَ ٱلَّذِي سَخَّرَ لَنَا هَٰذَا وَمَا كُنَّا لَهُۥ مُقۡرِنِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4338,"juzNumber":25,"footnotes":"","lang":"rn"},{"name":"43:14","price":"Mwongere muvuge muti: “Mu vy’ukuri twese, impera n’imperuka tuzosubira ku Mana yacu Rurema Allah[3]”.","arabic":"وَإِنَّآ إِلَىٰ رَبِّنَا لَمُنقَلِبُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4339,"juzNumber":25,"footnotes":"[3] Iki gisabisho, ni kimwe mu vyerekana ko Imana Allah Ironsa ibiremwa inema zitandukanye, n’uko ari Yo rero Ikwiye kwiyegerezwa mu gusengwa mu bihe vyose Itabangikanywa.","lang":"rn"},{"name":"43:15","price":"Ababangikanyamana, bageneye Imana Allah umugabane mu biremwa vyayo, mu kwubahuka kuvuga ko abamalayika ari abana bayo b’abakobwa. Mu vy’ukuri umuntu, ni ukuri arahakana inema z’Imana Allah akimonogoza, akagaragaza ubuhakanyi bwiwe mu kwidodombera ibiza, akiyibagiza inema.","arabic":"وَجَعَلُواْ لَهُۥ مِنۡ عِبَادِهِۦ جُزۡءًاۚ إِنَّ ٱلۡإِنسَٰنَ لَكَفُورٞ مُّبِينٌ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4340,"juzNumber":25,"footnotes":"","lang":"rn"},{"name":"43:16","price":"Babangikanyamana! Ahubwo rero, bishoboka gute ko Imana Allah Yigenera mu vyo Yaremye abana b’abakobwa, maze mwebwe Ikabahitiramwo abana b’abahungu!","arabic":"أَمِ ٱتَّخَذَ مِمَّا يَخۡلُقُ بَنَاتٖ وَأَصۡفَىٰكُم بِٱلۡبَنِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4341,"juzNumber":25,"footnotes":"","lang":"rn"},{"name":"43:17","price":"Iyo umwe muri bo ahawe inkuru yuko yibarutse umwana w’umukobwa, ari na we bomekera kuri Nyenimpuhwe, uwo musi yirigwa yijiriwe, yishwe n’intuntu n’akantu ku kwanka kwibaruka umukobwa.","arabic":"وَإِذَا بُشِّرَ أَحَدُهُم بِمَا ضَرَبَ لِلرَّحۡمَٰنِ مَثَلٗا ظَلَّ وَجۡهُهُۥ مُسۡوَدّٗا وَهُوَ كَظِيمٌ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4342,"juzNumber":25,"footnotes":"","lang":"rn"},{"name":"43:18","price":"Karashize ingani, mwubahuke kwomekera ku Mana Allah, uwurerewe mu kwamikara ashaza, akaba no mu gihe c’impari adashoboye gutomora ivyemezo kuko yakuriye mu gushaza yorohewe!","arabic":"أَوَمَن يُنَشَّؤُاْ فِي ٱلۡحِلۡيَةِ وَهُوَ فِي ٱلۡخِصَامِ غَيۡرُ مُبِينٖ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4343,"juzNumber":25,"footnotes":"","lang":"rn"},{"name":"43:19","price":"Ababangikanyamana, barakanagara bakita abamalayika basanzwe ari abaja ba Nyenimpuhwe, abakobwa! Mbega igihe c’iremwa ry’abamalayika, ni ho bari bari ngo babe ivyabona ko baremwe ari abakobwa! Ukwemeza kwabo ivyo, kuzokwandikwa maze bakubazwe ku musi w’izuka;","arabic":"وَجَعَلُواْ ٱلۡمَلَٰٓئِكَةَ ٱلَّذِينَ هُمۡ عِبَٰدُ ٱلرَّحۡمَٰنِ إِنَٰثًاۚ أَشَهِدُواْ خَلۡقَهُمۡۚ سَتُكۡتَبُ شَهَٰدَتُهُمۡ وَيُسۡـَٔلُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4344,"juzNumber":25,"footnotes":"","lang":"rn"},{"name":"43:20","price":"Baranavuze bati: “Iyo Nyenimpuhwe Ashaka, ntitwari gusenga na kimwe mu gishingo ciwe[4]”. Banguha! Nta cemezo bafise gishingiye ku bumenyi cemeza ivyo bavuga, bapfa kuvuga ibisunitswe n’impwemu, batanafitiye ivyemezo bivuye ku Mana Allah.","arabic":"وَقَالُواْ لَوۡ شَآءَ ٱلرَّحۡمَٰنُ مَا عَبَدۡنَٰهُمۗ مَّا لَهُم بِذَٰلِكَ مِنۡ عِلۡمٍۖ إِنۡ هُمۡ إِلَّا يَخۡرُصُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4345,"juzNumber":25,"footnotes":"[4] Icitwazo c’ivyagezwe n’ishirwa mu ngiro ryavyo mu kubangikanya Imana Allah, nta shingiro namba gifise, kuko Imana Allah Yararungitse Intumwa, Izimanurira n’Ibitabu kugira zishikirize ibiremwa ubutumwa bw’Imana Allah butomoye.","lang":"rn"},{"name":"43:21","price":"None, igihe c’iremwa ry’abamalayika, ni ho bari bari! Canke Twoba Twarabahaye Igitabu imbere y’ihishurwa rya Qor’ani Twamanuye, kikaba ari co bisunga mu kwemeza ko abamalayika baremwe ari abakobwa!","arabic":"أَمۡ ءَاتَيۡنَٰهُمۡ كِتَٰبٗا مِّن قَبۡلِهِۦ فَهُم بِهِۦ مُسۡتَمۡسِكُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4346,"juzNumber":25,"footnotes":"","lang":"rn"},{"name":"43:22","price":"Ahubwo mbere bavuze bati: “Twebwe mu vy’ukuri, twasanze abavyeyi bacu bubahiriza iri dini; mu vy’ukuri rero, na twe twubahiriza iragi badusigiye”.","arabic":"بَلۡ قَالُوٓاْ إِنَّا وَجَدۡنَآ ءَابَآءَنَا عَلَىٰٓ أُمَّةٖ وَإِنَّا عَلَىٰٓ ءَاثَٰرِهِم مُّهۡتَدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4347,"juzNumber":25,"footnotes":"","lang":"rn"},{"name":"43:23","price":"Ntumwa y’Imana! Ni uko rero, si wewe ubaye uwa mbere, ntitwigeze Turungika hambere yawe, Umugabisha n’umwe ku bantu bo mu gacimbiri kanaka, kugira abagabishe ku bihano vyacu, kiretse ko abatewe iteka muri bo ryo kworoherwa mu buzima, baca bavuga bati: “Mu vy’ukuri twebwe, twasanze abavyeyi bacu bubahiriza iri dini; mu vy’ukuri rero, na twe twubahiriza iragi badusigiye”.","arabic":"وَكَذَٰلِكَ مَآ أَرۡسَلۡنَا مِن قَبۡلِكَ فِي قَرۡيَةٖ مِّن نَّذِيرٍ إِلَّا قَالَ مُتۡرَفُوهَآ إِنَّا وَجَدۡنَآ ءَابَآءَنَا عَلَىٰٓ أُمَّةٖ وَإِنَّا عَلَىٰٓ ءَاثَٰرِهِم مُّقۡتَدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4348,"juzNumber":25,"footnotes":"","lang":"rn"},{"name":"43:24","price":"Intumwa Muhamadi (nyakugira amahoro n’impuhwe z’Imana Allah), hamwe n’izindi Ntumwa zo hambere yiwe, zabwiye abitwaza ko bubahiriza idini barazwe n’abavyeyi babo, ziti: “Mbega, mwubahiriza ivyo mwarazwe n’abavyeyi banyu, n’aho nobazanira ibibarongora mu nzira nziza ibereye gusumba idini mwarazwe na bo!”. Na bo baca binamura n’amanyama n’akantu bakishura bati: “Twebwe mu vy’ukuri, turiyamirije ivyo mwarungikanwe”.","arabic":"۞ قَٰلَ أَوَلَوۡ جِئۡتُكُم بِأَهۡدَىٰ مِمَّا وَجَدتُّمۡ عَلَيۡهِ ءَابَآءَكُمۡۖ قَالُوٓاْ إِنَّا بِمَآ أُرۡسِلۡتُم بِهِۦ كَٰفِرُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4349,"juzNumber":25,"footnotes":"","lang":"rn"},{"name":"43:25","price":"Kubera igarariza ryabo ry’Intumwa rero, Twarabihoye maze Tubahana mu kubafuririra mu kuzimu, canke mu kubasomesha nturi, n'ibindi. Ntumwa y'Imana! Ehe raba rero, ukuntu iherezo ry’abirenganije ku guhakana bivuye inyuma Aayah z’Imana Allah n’Intumwa zayo, ryagenze!","arabic":"فَٱنتَقَمۡنَا مِنۡهُمۡۖ فَٱنظُرۡ كَيۡفَ كَانَ عَٰقِبَةُ ٱلۡمُكَذِّبِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4350,"juzNumber":25,"footnotes":"","lang":"rn"},{"name":"43:26","price":"Ntumwa y’Imana! Ibuka n’igihe Ibrahimu yabwira se wiwe hamwe n’abantu biwe yarungitsweko, babangikanya Imana Allah nk’abo warungitsweko, ati: “Mu vy’ukuri jewe, nditandukanije n’ivyo musenga vyose;","arabic":"وَإِذۡ قَالَ إِبۡرَٰهِيمُ لِأَبِيهِ وَقَوۡمِهِۦٓ إِنَّنِي بَرَآءٞ مِّمَّا تَعۡبُدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4351,"juzNumber":25,"footnotes":"","lang":"rn"},{"name":"43:27","price":"Kiretse gusa Imana Allah Yandemye, ni Yo Inshoboza gukurikira inzira nziza ibereye”.","arabic":"إِلَّا ٱلَّذِي فَطَرَنِي فَإِنَّهُۥ سَيَهۡدِينِ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4352,"juzNumber":25,"footnotes":"","lang":"rn"},{"name":"43:28","price":"Ibrahimu rero yatumye ijambo “LAA ILAAHA ILLA LLAAH” rishimangira ugusenga Imana Imwe Rudende Allah, risagarara, ryubahirizwa n’abakurikiye mu nyuma ziwe, kugira bagaruke ku Mana Allah mu kwigaya, hanyuma bayisenge ari Imwe Rudende batayibangikanya.","arabic":"وَجَعَلَهَا كَلِمَةَۢ بَاقِيَةٗ فِي عَقِبِهِۦ لَعَلَّهُمۡ يَرۡجِعُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4353,"juzNumber":25,"footnotes":"","lang":"rn"},{"name":"43:29","price":"Ntumwa y’Imana! Ahubwo rero ababangikanyamana hamwe na ba se babo, Nabahaye kuryoherwa n’ubuzima bwo kw’isi, sinashoka Ndabahanira ubugarariji bwabo, gushika n’aho bashikiriwe na Qor’ani hamwe n’Intumwa ibatomorera ivyo bakeneye kumenya mw’idini.","arabic":"بَلۡ مَتَّعۡتُ هَٰٓؤُلَآءِ وَءَابَآءَهُمۡ حَتَّىٰ جَآءَهُمُ ٱلۡحَقُّ وَرَسُولٞ مُّبِينٞ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4354,"juzNumber":25,"footnotes":"","lang":"rn"},{"name":"43:30","price":"Bamaze gushikirwa na Qor’ani rero, bavuze bayiyamiriza bati: “Iyi Qor’ani Muhamadi adushikiriza, ni uburozi bweruye! Kandi mu vy’ukuri, turahakanye twivuye inyuma mu kuvuga ko itamanuwe n’Imana Allah”;","arabic":"وَلَمَّا جَآءَهُمُ ٱلۡحَقُّ قَالُواْ هَٰذَا سِحۡرٞ وَإِنَّا بِهِۦ كَٰفِرُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4355,"juzNumber":25,"footnotes":"","lang":"rn"},{"name":"43:31","price":"Baranavuze kandi bati: “Nimba iyi Qor’ani yamanuwe koko n’Imana Allah, ntiyari gupfuma Iyimanurira umugabo w’ijunja n’ijambo aturuka muri kamwe mu ducimbiri tubiri: agacimbiri ka Makka canke aka Twaa-ifu!”.","arabic":"وَقَالُواْ لَوۡلَا نُزِّلَ هَٰذَا ٱلۡقُرۡءَانُ عَلَىٰ رَجُلٖ مِّنَ ٱلۡقَرۡيَتَيۡنِ عَظِيمٍ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4356,"juzNumber":25,"footnotes":"","lang":"rn"},{"name":"43:32","price":"Ntumwa y’Imana! Mbega none ababangikanyamana, ni bo bagabura impuhwe z’Imana yawe Rurema Allah, bagaha ubuvugishwamana uwo bashatse! Twebwe Allah, Twarabagaburiye ibibabeshaho mu buzima bwo kw’isi, Turaheza Tuduza bamwe mu cubahiro gusumba abandi; gutyo haba umutunzi n’umukene, uwufise imirya n’uwufise intege nke; kugira ngo babe magiriranire, bakenerane muri nya buzima[5]. Burya, impuhwe z’Imana yawe Rurema Allah zo kwinjiza abantu mu Bwami bw’ijuru, ni zo nziza gusumba ivyo bahurumbira kwegeranya mu bihendamaso vy’isi.","arabic":"أَهُمۡ يَقۡسِمُونَ رَحۡمَتَ رَبِّكَۚ نَحۡنُ قَسَمۡنَا بَيۡنَهُم مَّعِيشَتَهُمۡ فِي ٱلۡحَيَوٰةِ ٱلدُّنۡيَاۚ وَرَفَعۡنَا بَعۡضَهُمۡ فَوۡقَ بَعۡضٖ دَرَجَٰتٖ لِّيَتَّخِذَ بَعۡضُهُم بَعۡضٗا سُخۡرِيّٗاۗ وَرَحۡمَتُ رَبِّكَ خَيۡرٞ مِّمَّا يَجۡمَعُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4357,"juzNumber":25,"footnotes":"[5] Umutunzi mu vyo adashoboye arakenera kubifashwamwo n’umukene; umukene na we mu vyo adafise agakenera kubironswa n’umutunzi, ugasanga rero, umwe wese muri bo, akorera uwundi mu buryo atazi ko ari umukozi wiwe.","lang":"rn"},{"name":"43:33","price":"Iyo hataba kwanka ko abantu baba umugwi umwe w’abagarariji, ni ukuri Twari gufata inzu z’abagarariza Nyenimpuhwe, Tukazigira inzu zibona, z’amagorofa asakajwe umwakaka, akagira n’ingazi buririrako;","arabic":"وَلَوۡلَآ أَن يَكُونَ ٱلنَّاسُ أُمَّةٗ وَٰحِدَةٗ لَّجَعَلۡنَا لِمَن يَكۡفُرُ بِٱلرَّحۡمَٰنِ لِبُيُوتِهِمۡ سُقُفٗا مِّن فِضَّةٖ وَمَعَارِجَ عَلَيۡهَا يَظۡهَرُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4358,"juzNumber":25,"footnotes":"","lang":"rn"},{"name":"43:34","price":"Twari no kuzigirira imiryango ikozwe mu mwakaka, zikagira n’ibitanda vy’inyegamo bicarako;","arabic":"وَلِبُيُوتِهِمۡ أَبۡوَٰبٗا وَسُرُرًا عَلَيۡهَا يَتَّكِـُٔونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4359,"juzNumber":25,"footnotes":"","lang":"rn"},{"name":"43:35","price":"Tukabaha n’ibisharizo vy’inzahabu! Ivyo vyose rero, nta co bimaze kiretse ko ari ibihendamaso vy’ubuzima bugufi bwo kw’isi. Burya rero, ivyiza vyo mu buzima bw’inyuma yo gupfa biri ku Mana yawe Rurema Allah, vyategekanirijwe gusa abagamburukiramana.","arabic":"وَزُخۡرُفٗاۚ وَإِن كُلُّ ذَٰلِكَ لَمَّا مَتَٰعُ ٱلۡحَيَوٰةِ ٱلدُّنۡيَاۚ وَٱلۡأٓخِرَةُ عِندَ رَبِّكَ لِلۡمُتَّقِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4360,"juzNumber":25,"footnotes":"","lang":"rn"},{"name":"43:36","price":"Uwirengagije Qor’ani ari na rwo rwibutso rwa Nyenimpuhwe ku biremwa, maze akijajara mu kutayemera ngo ayigendere, Tumushinga shetani[6] imwosha nabi kw’isi, maze igacudika na we, ikama imwosha kurenga ku mabwirizwa y’Imana Allah.","arabic":"وَمَن يَعۡشُ عَن ذِكۡرِ ٱلرَّحۡمَٰنِ نُقَيِّضۡ لَهُۥ شَيۡطَٰنٗا فَهُوَ لَهُۥ قَرِينٞ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4361,"juzNumber":25,"footnotes":"[6] Akomoka mu Majini no mu bantu.","lang":"rn"},{"name":"43:37","price":"Mu vy’ukuri amashetani, ni ukuri yosha abirengagiza urwibutso rwa Nyenimpuhwe mu kubaburabuza gukurikira inzira y’ukuri, maze akabaryohereza ubuhuvyi, akabankisha ubugororotsi, bagaheza rero bakibwira ku kwihenda ko, ari bo bagororotsi;","arabic":"وَإِنَّهُمۡ لَيَصُدُّونَهُمۡ عَنِ ٱلسَّبِيلِ وَيَحۡسَبُونَ أَنَّهُم مُّهۡتَدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4362,"juzNumber":25,"footnotes":"","lang":"rn"},{"name":"43:38","price":"Gushika n’aho, umwe mu birengagiza Qor’ani, atwitabiye agapfa, maze akabwira wa mugenziwe bamana hafi amwiyama ati: “Ese iyo tutigera duhura tukamenyana, tukaba kure na kure nk’ubuseruko n’uburengero. Nta mugenzi mubi rero angana wewe!”.","arabic":"حَتَّىٰٓ إِذَا جَآءَنَا قَالَ يَٰلَيۡتَ بَيۡنِي وَبَيۡنَكَ بُعۡدَ ٱلۡمَشۡرِقَيۡنِ فَبِئۡسَ ٱلۡقَرِينُ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4363,"juzNumber":25,"footnotes":"","lang":"rn"},{"name":"43:39","price":"Bantu mwirengagije Qor’ani! Kuri uno musi w’izuka, ukwiyama abagenzi banyu babahubishije nta co kubamarira. Mwafadikanije mu kubangikanya Imana Allah ngo musangire ibihano; kira noneho, mubihurirako, ariko umwumwe wese ahanwa ku gatwe kiwe.","arabic":"وَلَن يَنفَعَكُمُ ٱلۡيَوۡمَ إِذ ظَّلَمۡتُمۡ أَنَّكُمۡ فِي ٱلۡعَذَابِ مُشۡتَرِكُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4364,"juzNumber":25,"footnotes":"","lang":"rn"},{"name":"43:40","price":"Ntumwa y’Imana! Mbega woshobora gutuma ibipfamatwi vyumva ukuri, bikanyurwa! Canke woshobora gutuma ibipfamaso vy’umushaha bibona ukuri bikagukurikira! Canke woshoboza uwahuvye akaba ikigaba ceruye, gukurikira inzira y’ukuri! Ivyo ntibiri mu vyo ujejwe, ahubwo ujejwe gusa gushikiriza ubutumwa butomoye.","arabic":"أَفَأَنتَ تُسۡمِعُ ٱلصُّمَّ أَوۡ تَهۡدِي ٱلۡعُمۡيَ وَمَن كَانَ فِي ضَلَٰلٖ مُّبِينٖ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4365,"juzNumber":25,"footnotes":"","lang":"rn"},{"name":"43:41","price":"Ntumwa y’Imana! Mu gihe Twotuma upfa imbere yuko utsinda abahakanyi mu bo warungitsweko, ni ukuri nta cobuza ko Tubihora mu kubahana mu buzima bw’inyuma yo gupfa;","arabic":"فَإِمَّا نَذۡهَبَنَّ بِكَ فَإِنَّا مِنۡهُم مُّنتَقِمُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4366,"juzNumber":25,"footnotes":"","lang":"rn"},{"name":"43:42","price":"Canke mu gihe Twokwereka ibihano Twabasezeraniye kubaha kw’isi; nka birya vyabashikiye ku rugamba rwa Badri, ni ukuri Turashoboye kugutabara ukabatsinda ukanabasuzuguza.","arabic":"أَوۡ نُرِيَنَّكَ ٱلَّذِي وَعَدۡنَٰهُمۡ فَإِنَّا عَلَيۡهِم مُّقۡتَدِرُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4367,"juzNumber":25,"footnotes":"","lang":"rn"},{"name":"43:43","price":"Ntumwa y’Imana! Fata nkama ivyo wahishuriwe muri Qor’ani, maze ubitsimbatareko. Mu vy’ukuri wewe, uri mu nzira igororotse y’ubwislamu.","arabic":"فَٱسۡتَمۡسِكۡ بِٱلَّذِيٓ أُوحِيَ إِلَيۡكَۖ إِنَّكَ عَلَىٰ صِرَٰطٖ مُّسۡتَقِيمٖ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4368,"juzNumber":25,"footnotes":"","lang":"rn"},{"name":"43:44","price":"Mu vy’ukuri iyi Qor’ani, ni ukuri, ni iteka n’icubahiro kuri wewe n’Abakorayishi, kuko yamanuwe mu rurimi rwabo rw’icarabu kugira bayitahure kuruta, baheze babe aba mbere bayemera maze bayigendere. Kubera ivyo rero, bitebe bitebuke, muzobazwa wewe hamwe n’abo warungitsweko ukuntu mwashimye mukongera mukagendera iyo Qor’ani!","arabic":"وَإِنَّهُۥ لَذِكۡرٞ لَّكَ وَلِقَوۡمِكَۖ وَسَوۡفَ تُسۡـَٔلُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4369,"juzNumber":25,"footnotes":"","lang":"rn"},{"name":"43:45","price":"Ntumwa y’Imana! Urabaza n’abakurikiye Intumwa zacu Twarungitse hambere yawe, ko Twoba Twarigeze na rimwe kubabwiriza gusenga izindi mana mu gishingo ca Nyenimpuhwe! Bazoheza bakwishure ko bitigeze biba na rimwe, kuko Intumwa zose zararikira isengwa ry’Imana Imwe Rudende Allah Itabangikanywa.","arabic":"وَسۡـَٔلۡ مَنۡ أَرۡسَلۡنَا مِن قَبۡلِكَ مِن رُّسُلِنَآ أَجَعَلۡنَا مِن دُونِ ٱلرَّحۡمَٰنِ ءَالِهَةٗ يُعۡبَدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4370,"juzNumber":25,"footnotes":"","lang":"rn"},{"name":"43:46","price":"Ni ukuri, Twararungitse Musa kwa Firawuni hamwe n’abunganizi biwe, Tumushigikiza n’ibitangaro vyacu bigaragaza ukuri kwiwe, araheza ababwira ati: “Mu vy’ukuri jewe, ndi Intumwa ivuye ku Mana Rurema Allah, Umubungabunzi w’ibiremwa vyose”;","arabic":"وَلَقَدۡ أَرۡسَلۡنَا مُوسَىٰ بِـَٔايَٰتِنَآ إِلَىٰ فِرۡعَوۡنَ وَمَلَإِيْهِۦ فَقَالَ إِنِّي رَسُولُ رَبِّ ٱلۡعَٰلَمِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4371,"juzNumber":25,"footnotes":"","lang":"rn"},{"name":"43:47","price":"Amaze rero kubashikiriza ivyemezo vyacu bigaragaza ukuri kwiwe, Firawuni n’abunganizi biwe, baradutse baritwengera batebura n’agahemo n’akantu.","arabic":"فَلَمَّا جَآءَهُم بِـَٔايَٰتِنَآ إِذَا هُم مِّنۡهَا يَضۡحَكُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4372,"juzNumber":25,"footnotes":"","lang":"rn"},{"name":"43:48","price":"Nta cemezo rero Twereka Firawuni n’abunganizi biwe, kiretse ko caba gihambaye kandi kigaragaza ukuri kuruta ico beretswe imbere yaco. Twaranabahaye ibihano bitandukanye, kugira bavavanure n’ubugarariji, baheze bagaruke ku Mana Allah, maze bayisenge ari Imwe Rudende.","arabic":"وَمَا نُرِيهِم مِّنۡ ءَايَةٍ إِلَّا هِيَ أَكۡبَرُ مِنۡ أُخۡتِهَاۖ وَأَخَذۡنَٰهُم بِٱلۡعَذَابِ لَعَلَّهُمۡ يَرۡجِعُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4373,"juzNumber":25,"footnotes":"","lang":"rn"},{"name":"43:49","price":"Ni ho Firawuni n’abunganizi biwe, baja ng’aho babwira Musa bati: “Wa murozi we[7]! Enda rero nyabuna dusabire Imana yawe Rurema Allah, Iduhe ivyo Yagusezeraniye, maze Idukureko ibihano, mu vy’ukuri niyadukurako ivyo bihano, ni ukuri duca tukwemera, tube abagororotsi”.","arabic":"وَقَالُواْ يَٰٓأَيُّهَ ٱلسَّاحِرُ ٱدۡعُ لَنَا رَبَّكَ بِمَا عَهِدَ عِندَكَ إِنَّنَا لَمُهۡتَدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4374,"juzNumber":25,"footnotes":"[7] Umurozi canke umukonikoni igihe c’umwami Firawuni, yafatwa nk’umuntu w’umumenyi yubashwe, uburozi canke ubukonikoni, ico gihe nticari ikintu kibi kinebagurwa.","lang":"rn"},{"name":"43:50","price":"Musa amaze gusaba ko ibihano vyokurwa, Tugaheza Twebwe Allah Tukabibakurako, baca bisubirako bagashishikara mu buhuvyi.","arabic":"فَلَمَّا كَشَفۡنَا عَنۡهُمُ ٱلۡعَذَابَ إِذَا هُمۡ يَنكُثُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4375,"juzNumber":25,"footnotes":"","lang":"rn"},{"name":"43:51","price":"Ni ho rero Firawuni yakanagara asemerera izuba riva, akikijwe n’abubahwa, n’ubwishime n’akantu ati: “Bantu banje! Ubwami bwa Misiri, si ubw’iwanje! Ntimurabona ko imigende y’uruzi rwa Nili itemba ica musi y’igorofa y’ikirimba igaca n’imbere yaco mu mirima yanje! Aho ga ntuze, ntimurabona ko inguvu z’ubwami bwanje ata ho zoza zigereranywa n’iza Musa, ari magoyagi ata nguvu agira, n’ubukene buri mu kumwica!","arabic":"وَنَادَىٰ فِرۡعَوۡنُ فِي قَوۡمِهِۦ قَالَ يَٰقَوۡمِ أَلَيۡسَ لِي مُلۡكُ مِصۡرَ وَهَٰذِهِ ٱلۡأَنۡهَٰرُ تَجۡرِي مِن تَحۡتِيٓۚ أَفَلَا تُبۡصِرُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4376,"juzNumber":25,"footnotes":"","lang":"rn"},{"name":"43:52","price":"Ahubwo rero, ni jewe ndi intore gusumba uyu agayitse atanashoboye no gutomora n’amajambo kuko avuga uburimi;","arabic":"أَمۡ أَنَا۠ خَيۡرٞ مِّنۡ هَٰذَا ٱلَّذِي هُوَ مَهِينٞ وَلَا يَكَادُ يُبِينُ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4377,"juzNumber":25,"footnotes":"","lang":"rn"},{"name":"43:53","price":"Mbega iyo aba ari Intumwa vy’ukuri, ntiyari gupfuma amanurirwa imiringa y’inzahabu, canke akaza aherekeranye n’abamalayika b’urutavanako, bemeza ko ari Intumwa koko twarungikiwe n’Imana Allah!”.","arabic":"فَلَوۡلَآ أُلۡقِيَ عَلَيۡهِ أَسۡوِرَةٞ مِّن ذَهَبٍ أَوۡ جَآءَ مَعَهُ ٱلۡمَلَٰٓئِكَةُ مُقۡتَرِنِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4378,"juzNumber":25,"footnotes":"","lang":"rn"},{"name":"43:54","price":"Ku kubera iryo jambo rero, Firawuni yarakinishije ubwenge bw’abantu biwe abaca iyondoyondo mu kubararikira ubuhuvyi, maze baramwumvira mu guhakana Musa. Mu vy’ukuri, bari abantu b’ibigaba birenga ku mabwirizwa y’Imana Allah.","arabic":"فَٱسۡتَخَفَّ قَوۡمَهُۥ فَأَطَاعُوهُۚ إِنَّهُمۡ كَانُواْ قَوۡمٗا فَٰسِقِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4379,"juzNumber":25,"footnotes":"","lang":"rn"},{"name":"43:55","price":"Igihe rero Dushavurijwe n’ubugaba bwabo bwo guhakana bivuye inyuma Musa n’ivyemezo yabazaniye, Twaciye Tubihora mu kubahana ubutarariye, maze Tubasomesha nturi bose barahona;","arabic":"فَلَمَّآ ءَاسَفُونَا ٱنتَقَمۡنَا مِنۡهُمۡ فَأَغۡرَقۡنَٰهُمۡ أَجۡمَعِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4380,"juzNumber":25,"footnotes":"","lang":"rn"},{"name":"43:56","price":"Turaheza Tubagira akayazwe n’iciro ry’umugani ku bigaba vyo mu nyuma zabo, Tubagira n’inkebuzo ku bazokurikira.","arabic":"فَجَعَلۡنَٰهُمۡ سَلَفٗا وَمَثَلٗا لِّلۡأٓخِرِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4381,"juzNumber":25,"footnotes":"","lang":"rn"},{"name":"43:57","price":"Ntumwa y’Imana! Igihe uciriwe agace ka Isa mwene Mariyamu, ababangikanyamana mu bantu warungitsweko bariko barahazana na we, baciye bicwa n’akamwemwe ko baronse icitwazo c’uko imana zabo babangikanya n’Imana Allah, ari nka Isa mwene Mariyamu ku banaswara[8];","arabic":"۞ وَلَمَّا ضُرِبَ ٱبۡنُ مَرۡيَمَ مَثَلًا إِذَا قَوۡمُكَ مِنۡهُ يَصِدُّونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4382,"juzNumber":25,"footnotes":"[8] Ivyo vyabaye igihe hahishurwa Aayah ya 98 mu gisomwa c’Abavugishwamana: “Bagarariji! Mu vy’ukuri mwebwe hamwe n’ibigirwamana vy’ubwoko bwose, mwasenga mu gishingo c’Imana Allah, ni ibicanirizo vy’umuriro wa Jahannamu; mwebwe mwese rero mutegerezwa kuwinjira”. Ababangikanyamana baciye bavuga bati: “Turemeye ko imana zacu ziba nka Isa mwene Mariyamu ku banaswara”, haca hahishurwa Aayah ya 101 muri ico gisomwa nyene: “Mu vy’ukuri, abo Twamaze kumenya ko bafise amahirwe yo kwinjira mu Bwami bw’ijuru, abo ni bo rero bazokwigizwa kure y’umuriro wa Jahannamu”; yerekana ko ikizotabwa mu muriro kuko cabangikanijwe n’Imana Allah, ari icasenzwe kigashima gusengwa mu gishingo cayo.","lang":"rn"},{"name":"43:58","price":"Baraheza bavuga bati: “Mbega none, imana zacu dusenga ni zo nziza, canke Isa mwene Mariyamu asengwa n’abanaswara, ni we mwiza! Mwene Mariyamu rero, niyaba azohanwa mu muriro kuko yasengwa, uwo muriro turemeye kuwujamwo twebwe hamwe n’imana zacu”. Ntumwa y’Imana! Ntibaguciriye agace ka Isa mwene Mariyamu, atari ukugira gusa baguharirize, ahubwo mbere bobo ni abantu bakunda guharira mu kinyoma.","arabic":"وَقَالُوٓاْ ءَأَٰلِهَتُنَا خَيۡرٌ أَمۡ هُوَۚ مَا ضَرَبُوهُ لَكَ إِلَّا جَدَلَۢاۚ بَلۡ هُمۡ قَوۡمٌ خَصِمُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4383,"juzNumber":25,"footnotes":"","lang":"rn"},{"name":"43:59","price":"Burya Isa mwene Mariyamu, si ikindi kiretse ko ari Umuja Twebwe Allah Twahaye inema yo kuba Umuvugishwamana, Twongera Tumugira icemezo n’inkebuzo kuri Bene Israyeli, vyerekana ubushobozi n’ububasha vyacu.","arabic":"إِنۡ هُوَ إِلَّا عَبۡدٌ أَنۡعَمۡنَا عَلَيۡهِ وَجَعَلۡنَٰهُ مَثَلٗا لِّبَنِيٓ إِسۡرَٰٓءِيلَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4384,"juzNumber":25,"footnotes":"","lang":"rn"},{"name":"43:60","price":"Bantu! Iyo Dushaka rero, Twari kugira abamalayika bakaba kw’isi, bagakurakuranwa kuri yo, ha kuba ari mwebwe Bene Adamu mugenda muyikurakuranwako.","arabic":"وَلَوۡ نَشَآءُ لَجَعَلۡنَا مِنكُم مَّلَٰٓئِكَةٗ فِي ٱلۡأَرۡضِ يَخۡلُفُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4385,"juzNumber":25,"footnotes":"","lang":"rn"},{"name":"43:61","price":"Mu vy’ukuri, umuzo wa Isa mwene Mariyamu (nyakugira amahoro y’Imana Allah) imbere yuko umuhero w’isi ushika, ni ikimenyetso cuko nya muhero uzoba ugiye gushika. Ntimukagire amakenga rero ko umuhero w’isi ubaho, maze munkurikire mu vyo ndabararikira bivuye ku Mana Allah, iyi ni yo nzira igororotse izobashikana mu Bwami bw’ijuru.","arabic":"وَإِنَّهُۥ لَعِلۡمٞ لِّلسَّاعَةِ فَلَا تَمۡتَرُنَّ بِهَا وَٱتَّبِعُونِۚ هَٰذَا صِرَٰطٞ مُّسۡتَقِيمٞ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4386,"juzNumber":25,"footnotes":"","lang":"rn"},{"name":"43:62","price":"Shetani ntikababuze ku nyoshambi zayo, ko munyumvira mu kwubahiriza amabwirizwa ndabaha; mu vy’ukuri, shetani ni umwansi wanyu agaragara.","arabic":"وَلَا يَصُدَّنَّكُمُ ٱلشَّيۡطَٰنُۖ إِنَّهُۥ لَكُمۡ عَدُوّٞ مُّبِينٞ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4387,"juzNumber":25,"footnotes":"","lang":"rn"},{"name":"43:63","price":"Igihe Isa mwene Mariyamu aziye kuri Bene Israyeli, akaza abazaniye n’ivyemezo bigaragaza ukuri kwiwe, yababwiye ati: “Ni ukuri, naje kuri mwebwe nahawe ubuvugishwamana kugira ndabatomorere bimwe mu vyo muhazanako mw’idini; nimugamburukire rero Imana Allah mu kwubahiriza amabwirizwa yayo, mwongere munyumvire mu vyo ndababwirije;","arabic":"وَلَمَّا جَآءَ عِيسَىٰ بِٱلۡبَيِّنَٰتِ قَالَ قَدۡ جِئۡتُكُم بِٱلۡحِكۡمَةِ وَلِأُبَيِّنَ لَكُم بَعۡضَ ٱلَّذِي تَخۡتَلِفُونَ فِيهِۖ فَٱتَّقُواْ ٱللَّهَ وَأَطِيعُونِ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4388,"juzNumber":25,"footnotes":"","lang":"rn"},{"name":"43:64","price":"Mu vy’ukuri Allah, ni Yo Mana yanje Ikaba n’Imana yanyu Rurema, nimuyiyegereze rero mu vyo mukora vyose, munayisenge ari Imwe Rudende mutayibangikanya na kimwe mu biremwa, iyi ni yo nzira igororotse ibashikana kuri Yo”.","arabic":"إِنَّ ٱللَّهَ هُوَ رَبِّي وَرَبُّكُمۡ فَٱعۡبُدُوهُۚ هَٰذَا صِرَٰطٞ مُّسۡتَقِيمٞ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4389,"juzNumber":25,"footnotes":"","lang":"rn"},{"name":"43:65","price":"Ni ho rero abanaswara bicamwo imigwimigwi ku vyerekeye ubuvugishwamana bwa Isa mwene Mariyamu (nyakugira amahoro y’Imana Allah)[9]. Uguhanwa nya guhanwa rero ku musi w’izuka, ni ukw’abirenganije mu kwita Isa mwene Mariyamu ico atiswe n’Imana Allah.","arabic":"فَٱخۡتَلَفَ ٱلۡأَحۡزَابُ مِنۢ بَيۡنِهِمۡۖ فَوَيۡلٞ لِّلَّذِينَ ظَلَمُواْ مِنۡ عَذَابِ يَوۡمٍ أَلِيمٍ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4390,"juzNumber":25,"footnotes":"[9] Mu banaswara rero, harimwo abemera vy’ukuri ko Isa mwene Mariyamu, ari Intumwa y’Imana nk’uko yiswe n’Imana Allah; hakabamwo n’abemera ko ari umwana w’Imana; harimwo rero n’abemera ko ari imana.","lang":"rn"},{"name":"43:66","price":"Abiciyemwo imigwimigwi ku vyerekeye Isa mwene Mariyamu, nta kindi barindiriye kiretse umuhero w’isi uzobashikira giturumbuka, ata vyo bari biteze.","arabic":"هَلۡ يَنظُرُونَ إِلَّا ٱلسَّاعَةَ أَن تَأۡتِيَهُم بَغۡتَةٗ وَهُمۡ لَا يَشۡعُرُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4391,"juzNumber":25,"footnotes":"","lang":"rn"},{"name":"43:67","price":"Abakunzi pfampfe kw’isi, kuri uyo musi w’izuka bazohinduka abansi bigaramane, kiretse gusa abakunzi pfampfe bakundanye ku mvo z’ubugamburukiramana, urukundo rwabo bakundanye kw’isi, ruzobandanya no mu buzima bw’inyuma yo gupfa;","arabic":"ٱلۡأَخِلَّآءُ يَوۡمَئِذِۭ بَعۡضُهُمۡ لِبَعۡضٍ عَدُوٌّ إِلَّا ٱلۡمُتَّقِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4392,"juzNumber":25,"footnotes":"","lang":"rn"},{"name":"43:68","price":"Bazohumurizwa n’Imana Allah bati: “Emwe baja banje! Kuri uno musi, nta bwoba kuri mwebwe bwo guhanwa, eka mbere mwebwe ntimunicwa n’intuntu ku vyo mwasize kw’isi”;","arabic":"يَٰعِبَادِ لَا خَوۡفٌ عَلَيۡكُمُ ٱلۡيَوۡمَ وَلَآ أَنتُمۡ تَحۡزَنُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4393,"juzNumber":25,"footnotes":"","lang":"rn"},{"name":"43:69","price":"Abemeye Aayah n’ivyemezo vyacu, maze bakagendera n’ivyo bashikirijwe n’Intumwa Twabarungikiye, bicisha bugufi;","arabic":"ٱلَّذِينَ ءَامَنُواْ بِـَٔايَٰتِنَا وَكَانُواْ مُسۡلِمِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4394,"juzNumber":25,"footnotes":"","lang":"rn"},{"name":"43:70","price":"Bazobwirwa rero bati: “Nimwinjire mu Bwami bw’ijuru, mwebwe hamwe n’abakenyezi banyu b’abemeramanakazi, maze mwakirwe mw’iteka n'itekane, akamwemwe kabasya”.","arabic":"ٱدۡخُلُواْ ٱلۡجَنَّةَ أَنتُمۡ وَأَزۡوَٰجُكُمۡ تُحۡبَرُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4395,"juzNumber":25,"footnotes":"","lang":"rn"},{"name":"43:71","price":"Muri nya Bwami rero, bazozimanwa imfungurwa ku masahani y’inzahabu, baherezwe n’ibinyobwa mu birahuri vy’inzahabu nyene. Muri Bwo, hariyo ivyo bipfuza vyose kandi biryoheye n’ijisho. Bazokezwa bati: “Mwebwe rero, muzokwibera mu Bwami bw’ijuru ibihe bidahera;","arabic":"يُطَافُ عَلَيۡهِم بِصِحَافٖ مِّن ذَهَبٖ وَأَكۡوَابٖۖ وَفِيهَا مَا تَشۡتَهِيهِ ٱلۡأَنفُسُ وَتَلَذُّ ٱلۡأَعۡيُنُۖ وَأَنتُمۡ فِيهَا خَٰلِدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4396,"juzNumber":25,"footnotes":"","lang":"rn"},{"name":"43:72","price":"Ubwo rero, ni bwo Bwami bw’ijuru mwarazwe n’Imana Allah ku mpuhwe zayo, ku kubera ivyiza mwari mwakoze kw’isi;","arabic":"وَتِلۡكَ ٱلۡجَنَّةُ ٱلَّتِيٓ أُورِثۡتُمُوهَا بِمَا كُنتُمۡ تَعۡمَلُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4397,"juzNumber":25,"footnotes":"","lang":"rn"},{"name":"43:73","price":"Muri Bwo, mwarateguriwe ivyamwa vy’ubwoko bwinshi, mufungurako”.","arabic":"لَكُمۡ فِيهَا فَٰكِهَةٞ كَثِيرَةٞ مِّنۡهَا تَأۡكُلُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4398,"juzNumber":25,"footnotes":"","lang":"rn"},{"name":"43:74","price":"Mu vy’ukuri, abanyavyaha barenga ku mabwirizwa y’Imana Allah, bazoba bari mu bihano vya Jahannamu ibihe bidahera;","arabic":"إِنَّ ٱلۡمُجۡرِمِينَ فِي عَذَابِ جَهَنَّمَ خَٰلِدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4399,"juzNumber":25,"footnotes":"","lang":"rn"},{"name":"43:75","price":"Ntibazotezurirwa na gato mu bihano, muri nya bihano bazoba bihebuye nya kwihebura;","arabic":"لَا يُفَتَّرُ عَنۡهُمۡ وَهُمۡ فِيهِ مُبۡلِسُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4400,"juzNumber":25,"footnotes":"","lang":"rn"},{"name":"43:76","price":"Kandi Twebwe Allah, ntitwabarenganije namba ku bihano Twabahaye, ariko ni bo nyene birenganije ku bugaba bwabo.","arabic":"وَمَا ظَلَمۡنَٰهُمۡ وَلَٰكِن كَانُواْ هُمُ ٱلظَّٰلِمِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4401,"juzNumber":25,"footnotes":"","lang":"rn"},{"name":"43:77","price":"Abanyavyaha rero, bamaze kwinjizwa mu muriro, bazokwiyambaza umumalayika awucungereye bati: “Ewe Maaliki! Dusabire Imana yawe Rurema Allah Itwice tuzimangane, maze turuhuke ibihano turimwo!” Wa mumalayika na we azobishura ati: “Mu vy’ukuri, nta buhungiro mufise, muzowubamwo ibihe bidahera”;","arabic":"وَنَادَوۡاْ يَٰمَٰلِكُ لِيَقۡضِ عَلَيۡنَا رَبُّكَۖ قَالَ إِنَّكُم مَّٰكِثُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4402,"juzNumber":25,"footnotes":"","lang":"rn"},{"name":"43:78","price":"Maze Imana Allah Ice Ibabwira Iti: “Ni ukuri, Twarabazaniye ukuri mwashikirijwe n’Intumwa Twabarungikiye, ariko rero abenshi muri mwebwe mwaranse kugukurikira”.","arabic":"لَقَدۡ جِئۡنَٰكُم بِٱلۡحَقِّ وَلَٰكِنَّ أَكۡثَرَكُمۡ لِلۡحَقِّ كَٰرِهُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4403,"juzNumber":25,"footnotes":"","lang":"rn"},{"name":"43:79","price":"Ahubwo rero, mbega ababangikanyamana boba bapfunditse umugambi wo kuburagiza ukuri Twabazaniye! Usangwa biri ukwo rero, mu vy’ukuri na Twebwe Allah, Twarabateguriye ibihano bibakwiye.","arabic":"أَمۡ أَبۡرَمُوٓاْ أَمۡرٗا فَإِنَّا مُبۡرِمُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4404,"juzNumber":25,"footnotes":"","lang":"rn"},{"name":"43:80","price":"Canke ababangikanyamana boba bibaza ko Twebwe Allah Tutazi ivyo bahisha mu mushaha, Tutumva n’ivyo bavuga mu bwongoshwe! Ego cane Turabizi kandi Turavyumva, kandi n’intumwa zacu z’abamalayika zirandika zitihenda ivyo bakora.","arabic":"أَمۡ يَحۡسَبُونَ أَنَّا لَا نَسۡمَعُ سِرَّهُمۡ وَنَجۡوَىٰهُمۚ بَلَىٰ وَرُسُلُنَا لَدَيۡهِمۡ يَكۡتُبُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4405,"juzNumber":25,"footnotes":"","lang":"rn"},{"name":"43:81","price":"Ntumwa y’Imana! Bwira ababangikanyamana bibwira ko abamalayika ari abakobwa b’Imana Allah, uti: “Nyenimpuhwe iyo Aba Afise umwana nk’uko mwibwira, ni jewe nobaye uwa mbere mu kwiyegereza nya mwana nkamusenga nk’uko mwibaza, ariko rero kizire ko Nyenimpuhwe Yogira umugore canke umwana;","arabic":"قُلۡ إِن كَانَ لِلرَّحۡمَٰنِ وَلَدٞ فَأَنَا۠ أَوَّلُ ٱلۡعَٰبِدِينَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4406,"juzNumber":25,"footnotes":"","lang":"rn"},{"name":"43:82","price":"Nihaninahazwe rero Imana Rurema Allah, Yaremye amajuru n’isi Ikarema n'Ubuhangamo buhambaye, mu buryo burengeye cane ivyo ababangikanyamana bayomekera”.","arabic":"سُبۡحَٰنَ رَبِّ ٱلسَّمَٰوَٰتِ وَٱلۡأَرۡضِ رَبِّ ٱلۡعَرۡشِ عَمَّا يَصِفُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4407,"juzNumber":25,"footnotes":"","lang":"rn"},{"name":"43:83","price":"Ntumwa y’Imana! Reka abomekera umugore canke umwana ku Mana Allah bagume mw’irementanya ryabo bafyinata kw’isi, gushika igihe bahuye n’umusi wabo basezeraniwe guhanirwako[10].","arabic":"فَذَرۡهُمۡ يَخُوضُواْ وَيَلۡعَبُواْ حَتَّىٰ يُلَٰقُواْ يَوۡمَهُمُ ٱلَّذِي يُوعَدُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4408,"juzNumber":25,"footnotes":"[10] Ivyo bihano basezeraniwe, bakaba bashobora kubihabwa bakiri kw’isi, canke bakabihabwa mu buzima bw’inyuma yo gupfa, canke bakabihabwa mu buzima bwo kw’isi no mu bw’inyuma yo gupfa.","lang":"rn"},{"name":"43:84","price":"Nyenimpuhwe rero, ni Yo Mana Isengwa ari Imwe Rudende mw’ijuru no mw’isi, ni na Yo rero Intungane mu vyo Ikora; Nyenubumenyikurivyose, Irazi neza ibikorwa n'ibiremwa hamwe n’ivyo bizirikana.","arabic":"وَهُوَ ٱلَّذِي فِي ٱلسَّمَآءِ إِلَٰهٞ وَفِي ٱلۡأَرۡضِ إِلَٰهٞۚ وَهُوَ ٱلۡحَكِيمُ ٱلۡعَلِيمُ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4409,"juzNumber":25,"footnotes":"","lang":"rn"},{"name":"43:85","price":"Harakubahwa Nyenimigisha-ntangere ku biremwa, Nyenubwami Agaba Akaganza amajuru indwi n’isi indwi hamwe n’ibiri hagati yavyo vyose, ni Yo Izi isango nyezina ry’igihe umuhero w’isi uzoshikirako, ni no kuri Yo rero muzosubizwa mumaze gupfa, kugira muharurirwe muheze muhemberwe ivyo mwakoze.","arabic":"وَتَبَارَكَ ٱلَّذِي لَهُۥ مُلۡكُ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَا وَعِندَهُۥ عِلۡمُ ٱلسَّاعَةِ وَإِلَيۡهِ تُرۡجَعُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4410,"juzNumber":25,"footnotes":"","lang":"rn"},{"name":"43:86","price":"Abasengwa n'ababangikanyamana mu gishingo cayo[11], ntibazoshobora kuvugira umuntu n’umwe ku Mana Allah, kiretse ko bazoshobora kuvugira gusa abemanze ukuri mu kwemera Imana Allah n’Intumwa yayo Muhamadi (nyakugira amahoro n’impuhwe z’Imana Allah), bakaba bazi ukuri kw’ivyo bemeye bakemanga.","arabic":"وَلَا يَمۡلِكُ ٱلَّذِينَ يَدۡعُونَ مِن دُونِهِ ٱلشَّفَٰعَةَ إِلَّا مَن شَهِدَ بِٱلۡحَقِّ وَهُمۡ يَعۡلَمُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4411,"juzNumber":25,"footnotes":"[11] Abavugwa ng'aho, ni abasengwa mu biremwa mu gishingo c'Imana Allah badashimishwa n'iryo sengwa; nk'abamalayika, Intumwa Isa mwene Mariyamu, Uzayiru n'abandi mu beranda.","lang":"rn"},{"name":"43:87","price":"Ntumwa y’Imana! Niwaramuka ubajije ababangikanyamana uwabaremye uwo ari we, ni ukuri bazokwishura ata guhigimanga ko baremwe n’Imana Allah. None, ni gute bayibangikanya ha kuyisenga ari Imwe Rudende!","arabic":"وَلَئِن سَأَلۡتَهُم مَّنۡ خَلَقَهُمۡ لَيَقُولُنَّ ٱللَّهُۖ فَأَنَّىٰ يُؤۡفَكُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4412,"juzNumber":25,"footnotes":"","lang":"rn"},{"name":"43:88","price":"Muhamadi (nyakugira amahoro n’impuhwe z’Imana Allah), yaraganyiye Imana yiwe Rurema Allah, bitewe n’uko abantu bamuhakanye bivuye inyuma, ati: “Ewe Mana yanje Rurema Allah! Mu vy’ukuri, aba bantu ntibakwemera Wewe hamwe n’ubutumwa Wandungikanye”;","arabic":"وَقِيلِهِۦ يَٰرَبِّ إِنَّ هَٰٓؤُلَآءِ قَوۡمٞ لَّا يُؤۡمِنُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4413,"juzNumber":25,"footnotes":"","lang":"rn"},{"name":"43:89","price":"Maze Imana Allah Ica Imubwira Iti: “Irengagize ibangamira ryabo, uheze ubabwire uti: “Nihasasagare amahoro y’Imana Allah, singera ingere y’ikibi ku kindi”. Bitebe bitebuke rero, bazomenya ibizobashikira mu bihano bategekanirijwe ku musi w’izuka”.","arabic":"فَٱصۡفَحۡ عَنۡهُمۡ وَقُلۡ سَلَٰمٞۚ فَسَوۡفَ يَعۡلَمُونَ","category":["43 (Az-Zukhruf)","Az-Zukhruf","Surah Az-Zukhruf"],"ayahNumber":4414,"juzNumber":25,"footnotes":"","lang":"rn"}],"chapter":["43 (Az-Zukhruf)","Az-Zukhruf","Surah Az-Zukhruf","Chapter Az-Zukhruf","Zukhruf","Surah Zukhruf","Chapter Zukhruf","Az Zukhruf","Surah Az Zukhruf","Chapter Az Zukhruf","Surah 43","Chapter 43","The Gold Adornments","الزُّخْرُف"]}