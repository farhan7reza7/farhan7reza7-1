{"data":[{"name":"15:1","price":"Alif Laam Raa [319]. Izi ni Aayah z’Igitabu, ico Gitabu kikaba ari yo Qor’ani itomoye neza, mu nsiguro, mu ngingo z’ibirekuwe n’ibizira, ikaba inatomoye neza kandi no mu burongozi bwayo.","arabic":"الٓرۚ تِلۡكَ ءَايَٰتُ ٱلۡكِتَٰبِ وَقُرۡءَانٖ مُّبِينٖ","category":["15 (Al-Hijr)","Al-Hijr","Surah Al-Hijr"],"ayahNumber":1803,"juzNumber":14,"footnotes":"[319] Raba insiguro y’indome zitangura mu ntango y’igisomwa Al-Baqara.","lang":"rn"},{"name":"15:2","price":"Igihe abagarariji babonye ibigaba mu bislamu bitezuriwe bikava mu muriro wa Jahannamu, bazokwicuza igituma batabaye abislamu.","arabic":"رُّبَمَا يَوَدُّ ٱلَّذِينَ كَفَرُواْ لَوۡ كَانُواْ مُسۡلِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1804,"juzNumber":14,"footnotes":"","lang":"rn"},{"name":"15:3","price":"Ntumwa y’Imana! Reka abagarariji barye baryame, bidagadure baryoherwe gato n’ubuzima bw’isi, maze basamazwe no guhurumbira kwegeranya ivy’isi ha kugamburukira Imana Allah; bitebe bitebuke, bazomenya neza iherezo ryabo, ko ari ribi.","arabic":"ذَرۡهُمۡ يَأۡكُلُواْ وَيَتَمَتَّعُواْ وَيُلۡهِهِمُ ٱلۡأَمَلُۖ فَسَوۡفَ يَعۡلَمُونَ","category":["15 (Al-Hijr)","Al-Hijr","Surah Al-Hijr"],"ayahNumber":1805,"juzNumber":14,"footnotes":"","lang":"rn"},{"name":"15:4","price":"Nibaba rero bakugarariza ku gushaka kwihutira guhanwa, nibamenye ko ata ho Twigeze guhana abanyagacimbiri ngo Tubahonye, kiretse igihe isango ry’ihonywa ryabo rigeze.","arabic":"وَمَآ أَهۡلَكۡنَا مِن قَرۡيَةٍ إِلَّا وَلَهَا كِتَابٞ مَّعۡلُومٞ","category":["15 (Al-Hijr)","Al-Hijr","Surah Al-Hijr"],"ayahNumber":1806,"juzNumber":14,"footnotes":"","lang":"rn"},{"name":"15:5","price":"Nta mugwi n’umwe rero w’abantu wigeze guhanwa isango ry’ihanwa ryawo ritaragera, eka nta n’uwigeze guhanwa isango ry’ihanwa ryawo ryarenganye.","arabic":"مَّا تَسۡبِقُ مِنۡ أُمَّةٍ أَجَلَهَا وَمَا يَسۡتَـٔۡخِرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1807,"juzNumber":14,"footnotes":"","lang":"rn"},{"name":"15:6","price":"Abagarariji babwiye Intumwa (nyakugira amahoro n’impuhwe z’Imana Allah) batebura bati: “Ewe muntu wamanuriwe Qor’ani, wewe mu vy’ukuri warakehewe n’ubwenge;","arabic":"وَقَالُواْ يَٰٓأَيُّهَا ٱلَّذِي نُزِّلَ عَلَيۡهِ ٱلذِّكۡرُ إِنَّكَ لَمَجۡنُونٞ","category":["15 (Al-Hijr)","Al-Hijr","Surah Al-Hijr"],"ayahNumber":1808,"juzNumber":14,"footnotes":"","lang":"rn"},{"name":"15:7","price":"Ubwo ntiwari gupfuma utumanurira abamalayika bemeza ukuri kwawe niwaba uri mu mvugakuri!”.","arabic":"لَّوۡمَا تَأۡتِينَا بِٱلۡمَلَٰٓئِكَةِ إِن كُنتَ مِنَ ٱلصَّٰدِقِينَ","category":["15 (Al-Hijr)","Al-Hijr","Surah Al-Hijr"],"ayahNumber":1809,"juzNumber":14,"footnotes":"","lang":"rn"},{"name":"15:8","price":"Imana Allah Yaciye Ibishura Iti: “Burya Twebwe Allah, ntitumanura abamalayika, kiretse mu gihe hageze ihanwa ry’abagarariji vy’ukuri. Muri ico gihe rero, ntitunatenyenya na gato kubahana;","arabic":"مَا نُنَزِّلُ ٱلۡمَلَٰٓئِكَةَ إِلَّا بِٱلۡحَقِّ وَمَا كَانُوٓاْ إِذٗا مُّنظَرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1810,"juzNumber":14,"footnotes":"","lang":"rn"},{"name":"15:9","price":"Mu vy’ukuri ni Twebwe Allah, Twahishuriye Qor’ani Intumwa Muhamadi (nyakugira amahoro n’impuhwe z’Imana Allah), kandi ni Twebwe nyene Twishinze kuyibungabunga; nta kizokwongerwamwo nta n’ikizokurwamwo, eka ntizogenda amazimayongo”.","arabic":"إِنَّا نَحۡنُ نَزَّلۡنَا ٱلذِّكۡرَ وَإِنَّا لَهُۥ لَحَٰفِظُونَ","category":["15 (Al-Hijr)","Al-Hijr","Surah Al-Hijr"],"ayahNumber":1811,"juzNumber":14,"footnotes":"","lang":"rn"},{"name":"15:10","price":"Ntumwa y’Imana! Ni ukuri, Twararungitse aho hambere yawe Intumwa ku migwi y’abantu itandukanye;","arabic":"وَلَقَدۡ أَرۡسَلۡنَا مِن قَبۡلِكَ فِي شِيَعِ ٱلۡأَوَّلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1812,"juzNumber":14,"footnotes":"","lang":"rn"},{"name":"15:11","price":"Nta Ntumwa n’imwe muri zo rero yigeze ibashikira, kiretse ko bahora bayiteburako.","arabic":"وَمَا يَأۡتِيهِم مِّن رَّسُولٍ إِلَّا كَانُواْ بِهِۦ يَسۡتَهۡزِءُونَ","category":["15 (Al-Hijr)","Al-Hijr","Surah Al-Hijr"],"ayahNumber":1813,"juzNumber":14,"footnotes":"","lang":"rn"},{"name":"15:12","price":"Ni nk’uko nyene rero - Twateye ikimangu c’ubugarariji ku mitima yabo kubera itebura ryabo - Dutera ikimangu c’ubugarariji mu mitima y’abanyavyaha bakugarariza;","arabic":"كَذَٰلِكَ نَسۡلُكُهُۥ فِي قُلُوبِ ٱلۡمُجۡرِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1814,"juzNumber":14,"footnotes":"","lang":"rn"},{"name":"15:13","price":"Ntibemere Qor’ani wamanuriwe, ni na kwo Imana Allah Yamye Ibigenza mu guhonya imigwi y’abagarariji bo hambere yawe.","arabic":"لَا يُؤۡمِنُونَ بِهِۦ وَقَدۡ خَلَتۡ سُنَّةُ ٱلۡأَوَّلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1815,"juzNumber":14,"footnotes":"","lang":"rn"},{"name":"15:14","price":"N’iyo Tuza kwugururira abagarariji b’i Makka umuryango ugana mw’ijuru, maze bakawudugiramwo kugira bibonere ukuri kwamye ibitangaro vyacu, ntibari kwemera namba;","arabic":"وَلَوۡ فَتَحۡنَا عَلَيۡهِم بَابٗا مِّنَ ٱلسَّمَآءِ فَظَلُّواْ فِيهِ يَعۡرُجُونَ","category":["15 (Al-Hijr)","Al-Hijr","Surah Al-Hijr"],"ayahNumber":1816,"juzNumber":14,"footnotes":"","lang":"rn"},{"name":"15:15","price":"Ni ukuri, bari kuvuga bati: “Mu vy'ukuri twahunitswe, ibi tubona n’amaso si ivy’ukuri na gato, ahubwo mbere twebwe twarozwe”.","arabic":"لَقَالُوٓاْ إِنَّمَا سُكِّرَتۡ أَبۡصَٰرُنَا بَلۡ نَحۡنُ قَوۡمٞ مَّسۡحُورُونَ","category":["15 (Al-Hijr)","Al-Hijr","Surah Al-Hijr"],"ayahNumber":1817,"juzNumber":14,"footnotes":"","lang":"rn"},{"name":"15:16","price":"Ni ukuri Twebwe Allah, Twarashize mw’ijuru riri hafi y’isi inzira-ntasobwa z’inyenyeri, kugira nya nyenyeri zibere abantu ibimenyetso vyo kumenya inzira, umwanya, ibihe vy’agatasi n’ici, Turanaheza Tuzigira ibisharizo bisharije isi ku bitegereza;","arabic":"وَلَقَدۡ جَعَلۡنَا فِي ٱلسَّمَآءِ بُرُوجٗا وَزَيَّنَّٰهَا لِلنَّٰظِرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1818,"juzNumber":14,"footnotes":"","lang":"rn"},{"name":"15:17","price":"Twaranakingiye ijuru ribegereye ngo ntirivogerwe na shetani yavumwe;","arabic":"وَحَفِظۡنَٰهَا مِن كُلِّ شَيۡطَٰنٖ رَّجِيمٍ","category":["15 (Al-Hijr)","Al-Hijr","Surah Al-Hijr"],"ayahNumber":1819,"juzNumber":14,"footnotes":"","lang":"rn"},{"name":"15:18","price":"Kiretse iyigerageje mu mashetani gusuma urusaku ku nkuru z’ibiremwa vyo mw’ijuru, iyo iraheza igaterwa inyenyeri nyakotsi yakaka, ikayiturira [320].","arabic":"إِلَّا مَنِ ٱسۡتَرَقَ ٱلسَّمۡعَ فَأَتۡبَعَهُۥ شِهَابٞ مُّبِينٞ","category":["15 (Al-Hijr)","Al-Hijr","Surah Al-Hijr"],"ayahNumber":1820,"juzNumber":14,"footnotes":"[320] Hari igihe bishika ko shetani isuma urusaku ku nkuru z’ibibera mw’ijuru, ikanarungikira indongozi yayo zimwe muri nya nkuru imbere yuko iterwa inyenyeri nyakotsi, ikayiturira.","lang":"rn"},{"name":"15:19","price":"Isi na yo nyene Twarayaguye, Turaheza Tuyiremako imisozi iyishigikiye nk’imambo, Tuyimezako amoko y’ibintu vyose nkenerwa ku rugero rugezwe neza, rutarenga ntirurenguke.","arabic":"وَٱلۡأَرۡضَ مَدَدۡنَٰهَا وَأَلۡقَيۡنَا فِيهَا رَوَٰسِيَ وَأَنۢبَتۡنَا فِيهَا مِن كُلِّ شَيۡءٖ مَّوۡزُونٖ","category":["15 (Al-Hijr)","Al-Hijr","Surah Al-Hijr"],"ayahNumber":1821,"juzNumber":14,"footnotes":"","lang":"rn"},{"name":"15:20","price":"Turanabaremera ivyotuma muba kw’isi mu biterwa n’ibitungwa, n’ibindi. Twarabaremeye n’uruvyaro, abakozi n’ibitwazi mwikorako; ivyo vyose bikaba bibeshejweho n’Imana Allah, mbere si na mwe mujejwe icobibeshaho.","arabic":"وَجَعَلۡنَا لَكُمۡ فِيهَا مَعَٰيِشَ وَمَن لَّسۡتُمۡ لَهُۥ بِرَٰزِقِينَ","category":["15 (Al-Hijr)","Al-Hijr","Surah Al-Hijr"],"ayahNumber":1822,"juzNumber":14,"footnotes":"","lang":"rn"},{"name":"15:21","price":"Nta kintu na kimwe nkenerwa rero ku neza y’ibiremwa, kiretse ko ibigega vyaco biri iwacu Twebwe Imana Allah, kandi ntitunaronsa nya biremwa ibibibeshaho, kiretse ku rugero rwagezwe, ruzwi.","arabic":"وَإِن مِّن شَيۡءٍ إِلَّا عِندَنَا خَزَآئِنُهُۥ وَمَا نُنَزِّلُهُۥٓ إِلَّا بِقَدَرٖ مَّعۡلُومٖ","category":["15 (Al-Hijr)","Al-Hijr","Surah Al-Hijr"],"ayahNumber":1823,"juzNumber":14,"footnotes":"","lang":"rn"},{"name":"15:22","price":"Twaranaremye umuyaga Turungika kugira ubangurire ibicu maze imvura ikagwa, ukabangurira n’ibiterwa mu gihe bishuritse, ukongera ugasunika ibicu vy’imvura aho Dushatse ko imvura igwa, gutyo Tugatuma nya mvura ivuye muri nya bicu igwa, Tukabanywesha kuri nya mazi y’imvura, mukanavomera n’indimo zanyu mukananywesha n’ibitungwa vyanyu. Iyo mvura rero, ntimushoboye namba gutuma igwa ku gihe mushakiye.","arabic":"وَأَرۡسَلۡنَا ٱلرِّيَٰحَ لَوَٰقِحَ فَأَنزَلۡنَا مِنَ ٱلسَّمَآءِ مَآءٗ فَأَسۡقَيۡنَٰكُمُوهُ وَمَآ أَنتُمۡ لَهُۥ بِخَٰزِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1824,"juzNumber":14,"footnotes":"","lang":"rn"},{"name":"15:23","price":"Mu vy’ukuri, ni Twebwe Allah Dushoboye gusubiza ubuzima ikiremwa mu gihe gipfuye, ni na Twebwe nyene Dushoboye kwaka ubuzima ikiremwa mu gihe isango ryo gupfa rigeze, ni na Twebwe Samuragwa w’isi n’ibiri kuri yo.","arabic":"وَإِنَّا لَنَحۡنُ نُحۡيِۦ وَنُمِيتُ وَنَحۡنُ ٱلۡوَٰرِثُونَ","category":["15 (Al-Hijr)","Al-Hijr","Surah Al-Hijr"],"ayahNumber":1825,"juzNumber":14,"footnotes":"","lang":"rn"},{"name":"15:24","price":"Ni ukuri, Turazi neza na neza abamaze gupfa muri mwebwe kuva kuri Adamu, Turazi neza na neza n’abakiri bazima gushika ku musi w’iherezo ry’ibiremwa.","arabic":"وَلَقَدۡ عَلِمۡنَا ٱلۡمُسۡتَقۡدِمِينَ مِنكُمۡ وَلَقَدۡ عَلِمۡنَا ٱلۡمُسۡتَـٔۡخِرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1826,"juzNumber":14,"footnotes":"","lang":"rn"},{"name":"15:25","price":"Mu vy’ukuri Imana yawe Rurema Allah, ni Yo Izokwegeraniriza hamwe ibiremwa vyose kugira Ibiharurire, Yongere Inabihembe. Mu vy’ukuri, ni Yo Ntungane mu vyo Ikora; Nyenubumenyikurivyose.","arabic":"وَإِنَّ رَبَّكَ هُوَ يَحۡشُرُهُمۡۚ إِنَّهُۥ حَكِيمٌ عَلِيمٞ","category":["15 (Al-Hijr)","Al-Hijr","Surah Al-Hijr"],"ayahNumber":1827,"juzNumber":14,"footnotes":"","lang":"rn"},{"name":"15:26","price":"Ni ukuri, Twaremye Adamu mw’ivu ryumye rikumagana nk’ikinonko, ryahindutse ibara rikirabura, rigahindura n’akamoto.","arabic":"وَلَقَدۡ خَلَقۡنَا ٱلۡإِنسَٰنَ مِن صَلۡصَٰلٖ مِّنۡ حَمَإٖ مَّسۡنُونٖ","category":["15 (Al-Hijr)","Al-Hijr","Surah Al-Hijr"],"ayahNumber":1828,"juzNumber":14,"footnotes":"","lang":"rn"},{"name":"15:27","price":"Na Ibilisi [321] ikaba ari na yo nkomoko y’amajini, Twayiremye mu rubeya rw’umuriro rutagira umwotsi, hari imbere y’irema rya Adamu;","arabic":"وَٱلۡجَآنَّ خَلَقۡنَٰهُ مِن قَبۡلُ مِن نَّارِ ٱلسَّمُومِ","category":["15 (Al-Hijr)","Al-Hijr","Surah Al-Hijr"],"ayahNumber":1829,"juzNumber":14,"footnotes":"[321] Ibilisi, ni izina ry’ikiremwa ca mbere mu Majini, kiba ari na co cahavuye kiba inkomoko y’amajini. Mu Majini rero, harimwo abemeramana hakabamwo n’abagarariji (amashetani).","lang":"rn"},{"name":"15:28","price":"Ntumwa y’Imana! Ibuka n’igihe Imana yawe Rurema Allah Yabwiriza abamalayika hamwe na Ibilisi Iti: “Jewe mu vy’ukuri, Ngira Ndeme umuntu mw’ivu ryumye rikumagana nk’ikinonko, ryahindutse ibara rikirabura, rigahinduka n’akamoto;","arabic":"وَإِذۡ قَالَ رَبُّكَ لِلۡمَلَٰٓئِكَةِ إِنِّي خَٰلِقُۢ بَشَرٗا مِّن صَلۡصَٰلٖ مِّنۡ حَمَإٖ مَّسۡنُونٖ","category":["15 (Al-Hijr)","Al-Hijr","Surah Al-Hijr"],"ayahNumber":1830,"juzNumber":14,"footnotes":"","lang":"rn"},{"name":"15:29","price":"Ninamara kumurema Nkatunganya indemo, Nkamuhuhiramwo inkomoko y’ubuzima “Roho”, muraheza muce mumwubamira, mumuhe icubahiro kimukwiye”.","arabic":"فَإِذَا سَوَّيۡتُهُۥ وَنَفَخۡتُ فِيهِ مِن رُّوحِي فَقَعُواْ لَهُۥ سَٰجِدِينَ","category":["15 (Al-Hijr)","Al-Hijr","Surah Al-Hijr"],"ayahNumber":1831,"juzNumber":14,"footnotes":"","lang":"rn"},{"name":"15:30","price":"Abamalayika bose rero, baciye bubahiriza iryo bwirizwa baramwubamira, bamuha icubahiro kimukwiye;","arabic":"فَسَجَدَ ٱلۡمَلَٰٓئِكَةُ كُلُّهُمۡ أَجۡمَعُونَ","category":["15 (Al-Hijr)","Al-Hijr","Surah Al-Hijr"],"ayahNumber":1832,"juzNumber":14,"footnotes":"","lang":"rn"},{"name":"15:31","price":"Ariko Ibilisi yaranse kwubamira Adamu ari kumwe n’abamalayika bamwubamiye.","arabic":"إِلَّآ إِبۡلِيسَ أَبَىٰٓ أَن يَكُونَ مَعَ ٱلسَّٰجِدِينَ","category":["15 (Al-Hijr)","Al-Hijr","Surah Al-Hijr"],"ayahNumber":1833,"juzNumber":14,"footnotes":"","lang":"rn"},{"name":"15:32","price":"Imana Allah Yarabajije Ibilisi Iti: “Wafashwe n'igiki catumye utubama hamwe n’abamalayika?”.","arabic":"قَالَ يَٰٓإِبۡلِيسُ مَا لَكَ أَلَّا تَكُونَ مَعَ ٱلسَّٰجِدِينَ","category":["15 (Al-Hijr)","Al-Hijr","Surah Al-Hijr"],"ayahNumber":1834,"juzNumber":14,"footnotes":"","lang":"rn"},{"name":"15:33","price":"Ibilisi yarireguye ku Mana Allah n’ubwishime n’akantu ati: “Sinshobora kwubamira umuntu Waremye mw’ivu ryumye rikumagana nk’ikinonko, ryahinduye ibara rikirabura, rigahindura n’akamoto”.","arabic":"قَالَ لَمۡ أَكُن لِّأَسۡجُدَ لِبَشَرٍ خَلَقۡتَهُۥ مِن صَلۡصَٰلٖ مِّنۡ حَمَإٖ مَّسۡنُونٖ","category":["15 (Al-Hijr)","Al-Hijr","Surah Al-Hijr"],"ayahNumber":1835,"juzNumber":14,"footnotes":"","lang":"rn"},{"name":"15:34","price":"Imana Allah Ica Ibwira Ibilisi Iti: “Kuri iyo mvo rero, va mu Bwami bw’ijuru kuko wewe mu vy’ukuri uri ikivume;","arabic":"قَالَ فَٱخۡرُجۡ مِنۡهَا فَإِنَّكَ رَجِيمٞ","category":["15 (Al-Hijr)","Al-Hijr","Surah Al-Hijr"],"ayahNumber":1836,"juzNumber":14,"footnotes":"","lang":"rn"},{"name":"15:35","price":"Kandi mu vy’ukuri, ivumwe rizokwagira gushika ku musi w’impera y’ibiremwa igihe vyazutse”.","arabic":"وَإِنَّ عَلَيۡكَ ٱللَّعۡنَةَ إِلَىٰ يَوۡمِ ٱلدِّينِ","category":["15 (Al-Hijr)","Al-Hijr","Surah Al-Hijr"],"ayahNumber":1837,"juzNumber":14,"footnotes":"","lang":"rn"},{"name":"15:36","price":"Ibilisi araheza aca avuga ati: “Mana yanje Rurema Allah! Ndagusavye rero kuramba gushika ku musi w’izuka ry’ibiremwa [322]”.","arabic":"قَالَ رَبِّ فَأَنظِرۡنِيٓ إِلَىٰ يَوۡمِ يُبۡعَثُونَ","category":["15 (Al-Hijr)","Al-Hijr","Surah Al-Hijr"],"ayahNumber":1838,"juzNumber":14,"footnotes":"[322] Igihe ibiremwa vyose vyahonye ku musi w’umuhero w’isi, sinzobe ndimwo.","lang":"rn"},{"name":"15:37","price":"Imana Allah Yishuye Ibilisi Iti: “Wewe mu vy’ukuri, uri mu bazoramba;","arabic":"قَالَ فَإِنَّكَ مِنَ ٱلۡمُنظَرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1839,"juzNumber":14,"footnotes":"","lang":"rn"},{"name":"15:38","price":"Gushika ku musi w’umuhero w’isi [323], si ku musi w’izuka ry’ibiremwa”.","arabic":"إِلَىٰ يَوۡمِ ٱلۡوَقۡتِ ٱلۡمَعۡلُومِ","category":["15 (Al-Hijr)","Al-Hijr","Surah Al-Hijr"],"ayahNumber":1840,"juzNumber":14,"footnotes":"[323] Igihe havugijwe inzamba yo guhonya ibiremwa vyose, na wewe nyene uzoba urimwo.","lang":"rn"},{"name":"15:39","price":"Ibilisi araheza avuga n’agahigihigi ati: “Mana yanje Rurema Allah! Ku kubera ukuntu Wampubishije, ni ukuri nzoryohereza uruvyaro rwa Adamu gukora ivyaha kw’isi; kandi ni ukuri, nzokwita ku rutare ndabahubishe bose inzira yawe;","arabic":"قَالَ رَبِّ بِمَآ أَغۡوَيۡتَنِي لَأُزَيِّنَنَّ لَهُمۡ فِي ٱلۡأَرۡضِ وَلَأُغۡوِيَنَّهُمۡ أَجۡمَعِينَ","category":["15 (Al-Hijr)","Al-Hijr","Surah Al-Hijr"],"ayahNumber":1841,"juzNumber":14,"footnotes":"","lang":"rn"},{"name":"15:40","price":"Kiretse abaja bawe Warongoye muri nya ruvyaro, bagaheza bakagutumbera mu vyo bakora vyose”.","arabic":"إِلَّا عِبَادَكَ مِنۡهُمُ ٱلۡمُخۡلَصِينَ","category":["15 (Al-Hijr)","Al-Hijr","Surah Al-Hijr"],"ayahNumber":1842,"juzNumber":14,"footnotes":"","lang":"rn"},{"name":"15:41","price":"Imana Allah Isubizayo Iti: “Ng’iyi rero inzira igana kuri Jewe, igororotse;","arabic":"قَالَ هَٰذَا صِرَٰطٌ عَلَيَّ مُسۡتَقِيمٌ","category":["15 (Al-Hijr)","Al-Hijr","Surah Al-Hijr"],"ayahNumber":1843,"juzNumber":14,"footnotes":"","lang":"rn"},{"name":"15:42","price":"Mu vy’ukuri abaja banje, bazontumbera mu vyo bakora vyose, nta bubasha namba uzoba ubafiseko mu kubahubisha inzira yanje; ariko uzogira ububasha bwo gutera inyoshambi abazogukurikira mu bahuvye, bakirengagiza inzira yanje;","arabic":"إِنَّ عِبَادِي لَيۡسَ لَكَ عَلَيۡهِمۡ سُلۡطَٰنٌ إِلَّا مَنِ ٱتَّبَعَكَ مِنَ ٱلۡغَاوِينَ","category":["15 (Al-Hijr)","Al-Hijr","Surah Al-Hijr"],"ayahNumber":1844,"juzNumber":14,"footnotes":"","lang":"rn"},{"name":"15:43","price":"Mu vy’ukuri mu muriro wa Jahannamu, ni ryo sango ry’ihuriro rya Ibilisi n’abazomukurikira bose;","arabic":"وَإِنَّ جَهَنَّمَ لَمَوۡعِدُهُمۡ أَجۡمَعِينَ","category":["15 (Al-Hijr)","Al-Hijr","Surah Al-Hijr"],"ayahNumber":1845,"juzNumber":14,"footnotes":"","lang":"rn"},{"name":"15:44","price":"Uwo muriro rero, ufise imiryango indwi igerekeranye gushika mu nyenga zawo. Umuryango umwe wose muri yo, wagenewe umugwi kanaka mu bakurikiye Ibilisi, hisunzwe uburemere bw’ivyaha vyawo”.","arabic":"لَهَا سَبۡعَةُ أَبۡوَٰبٖ لِّكُلِّ بَابٖ مِّنۡهُمۡ جُزۡءٞ مَّقۡسُومٌ","category":["15 (Al-Hijr)","Al-Hijr","Surah Al-Hijr"],"ayahNumber":1846,"juzNumber":14,"footnotes":"","lang":"rn"},{"name":"15:45","price":"Mu vy’ukuri abagamburukiramana, bazoba bari mu mirima itotahaye, ikikijwe n’inzuzi zitemba mu Bwami bw’ijuru;","arabic":"إِنَّ ٱلۡمُتَّقِينَ فِي جَنَّٰتٖ وَعُيُونٍ","category":["15 (Al-Hijr)","Al-Hijr","Surah Al-Hijr"],"ayahNumber":1847,"juzNumber":14,"footnotes":"","lang":"rn"},{"name":"15:46","price":"Bazobwirwa bati: “Nimwinjire mu Bwami bw’ijuru mw’iteka n’itekane”;","arabic":"ٱدۡخُلُوهَا بِسَلَٰمٍ ءَامِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1848,"juzNumber":14,"footnotes":"","lang":"rn"},{"name":"15:47","price":"Tuzoheza rero Tweze imishaha yabo, ntizogira inzigo n’urwanko namba, bazoba muri nya Bwami bw’ijuru ari abavandimwe bakundana, bicaye barabana ku bitanda vy’inyegamo vy’iteka;","arabic":"وَنَزَعۡنَا مَا فِي صُدُورِهِم مِّنۡ غِلٍّ إِخۡوَٰنًا عَلَىٰ سُرُرٖ مُّتَقَٰبِلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1849,"juzNumber":14,"footnotes":"","lang":"rn"},{"name":"15:48","price":"Muri nya Bwami bw’ijuru rero, ntibazoruha ngo bagire ubute, eka ntibazonigera babukurwamwo.","arabic":"لَا يَمَسُّهُمۡ فِيهَا نَصَبٞ وَمَا هُم مِّنۡهَا بِمُخۡرَجِينَ","category":["15 (Al-Hijr)","Al-Hijr","Surah Al-Hijr"],"ayahNumber":1850,"juzNumber":14,"footnotes":"","lang":"rn"},{"name":"15:49","price":"Ntumwa y’Imana! Iganira abaja banje ko mu vy’ukuri, ari Jewe Nyenikigongwe-ntangere ku bigaya, Nyenimbabazi ku batoni banje;","arabic":"۞ نَبِّئۡ عِبَادِيٓ أَنِّيٓ أَنَا ٱلۡغَفُورُ ٱلرَّحِيمُ","category":["15 (Al-Hijr)","Al-Hijr","Surah Al-Hijr"],"ayahNumber":1851,"juzNumber":14,"footnotes":"","lang":"rn"},{"name":"15:50","price":"N’uko mu vy’ukuri, ibihano vyanje ari vyo bihano bibabaza.","arabic":"وَأَنَّ عَذَابِي هُوَ ٱلۡعَذَابُ ٱلۡأَلِيمُ","category":["15 (Al-Hijr)","Al-Hijr","Surah Al-Hijr"],"ayahNumber":1852,"juzNumber":14,"footnotes":"","lang":"rn"},{"name":"15:51","price":"Biganire kandi inkuru y’abashitsi mu bamalayika bigeze kugendera Ibrahimu, bakaza mw’ishusho ry’abantu;","arabic":"وَنَبِّئۡهُمۡ عَن ضَيۡفِ إِبۡرَٰهِيمَ","category":["15 (Al-Hijr)","Al-Hijr","Surah Al-Hijr"],"ayahNumber":1853,"juzNumber":14,"footnotes":"","lang":"rn"},{"name":"15:52","price":"Igihe binjira kwa Ibrahimu bagaca bamuramutsa bati: “Nimugire amahoro”, maze na we akabishura ati: “Nimusangwe ayandi”, araheza arabazimana baranka gufungura, aca ababwira ati: “Mu vy’ukuri, muraduteye impungenge!”;","arabic":"إِذۡ دَخَلُواْ عَلَيۡهِ فَقَالُواْ سَلَٰمٗا قَالَ إِنَّا مِنكُمۡ وَجِلُونَ","category":["15 (Al-Hijr)","Al-Hijr","Surah Al-Hijr"],"ayahNumber":1854,"juzNumber":14,"footnotes":"","lang":"rn"},{"name":"15:53","price":"Ba bashitsi bahumuriza Ibrahimu bati: “Ntugire impungenge na gato, mu vy’ukuri, twaje kuguhumuriza mu kugushikiriza agakuru keza ko uzokwibaruka umwana w’incabwenge mw’idini yitwa Is-haka”.","arabic":"قَالُواْ لَا تَوۡجَلۡ إِنَّا نُبَشِّرُكَ بِغُلَٰمٍ عَلِيمٖ","category":["15 (Al-Hijr)","Al-Hijr","Surah Al-Hijr"],"ayahNumber":1855,"juzNumber":14,"footnotes":"","lang":"rn"},{"name":"15:54","price":"Ibrahimu aca aritangaza ati: “Mbega yemwe mumpumuriza mu kunshikiriza agakuru keza ko nzokwibaruka, kandi naramaze gusaza jewe n’umukenyezi wanje. Igitangaro kiri aho!”.","arabic":"قَالَ أَبَشَّرۡتُمُونِي عَلَىٰٓ أَن مَّسَّنِيَ ٱلۡكِبَرُ فَبِمَ تُبَشِّرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1856,"juzNumber":14,"footnotes":"","lang":"rn"},{"name":"15:55","price":"Ba bashitsi mu bamalayika bamwishura bati: “Burya tugushikirije agakuru keza! Iyi ni inkuru y’ukuri ivuye ku Mana yawe Allah, ntukabe rero mu bihebura ko batokwibaruka mu busaza”.","arabic":"قَالُواْ بَشَّرۡنَٰكَ بِٱلۡحَقِّ فَلَا تَكُن مِّنَ ٱلۡقَٰنِطِينَ","category":["15 (Al-Hijr)","Al-Hijr","Surah Al-Hijr"],"ayahNumber":1857,"juzNumber":14,"footnotes":"","lang":"rn"},{"name":"15:56","price":"Ibrahimu aca abishura ati: “Mbega ni nde yokwihebura ku mpuhwe z’Imana yiwe Rurema Allah, kiretse abahuvye inzira yayo!”.","arabic":"قَالَ وَمَن يَقۡنَطُ مِن رَّحۡمَةِ رَبِّهِۦٓ إِلَّا ٱلضَّآلُّونَ","category":["15 (Al-Hijr)","Al-Hijr","Surah Al-Hijr"],"ayahNumber":1858,"juzNumber":14,"footnotes":"","lang":"rn"},{"name":"15:57","price":"Ni ho rero Ibrahimu yaca ababaza ati: “None ga Ntumwa z’abamalayika! Mugenzwa n’amaki?”.","arabic":"قَالَ فَمَا خَطۡبُكُمۡ أَيُّهَا ٱلۡمُرۡسَلُونَ","category":["15 (Al-Hijr)","Al-Hijr","Surah Al-Hijr"],"ayahNumber":1859,"juzNumber":14,"footnotes":"","lang":"rn"},{"name":"15:58","price":"Za Ntumwa z’abamalayika ziramwishura ziti: “Twebwe mu vy’ukuri, twarungitswe n’Imana Allah kuja guhonya abantu ba Luutwi, b’abanyavyaha;","arabic":"قَالُوٓاْ إِنَّآ أُرۡسِلۡنَآ إِلَىٰ قَوۡمٖ مُّجۡرِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1860,"juzNumber":14,"footnotes":"","lang":"rn"},{"name":"15:59","price":"Kiretse umuryango wa Luutwi n’abamwemeye, abo dutegerezwa kubarokora bose mu bihano;","arabic":"إِلَّآ ءَالَ لُوطٍ إِنَّا لَمُنَجُّوهُمۡ أَجۡمَعِينَ","category":["15 (Al-Hijr)","Al-Hijr","Surah Al-Hijr"],"ayahNumber":1861,"juzNumber":14,"footnotes":"","lang":"rn"},{"name":"15:60","price":"Havuyemwo umugore wa Luutwi kuko yaramaze guhakana. Ivyagezwe kuri we, ni uko na we nyene ari mu bahanwa”.","arabic":"إِلَّا ٱمۡرَأَتَهُۥ قَدَّرۡنَآ إِنَّهَا لَمِنَ ٱلۡغَٰبِرِينَ","category":["15 (Al-Hijr)","Al-Hijr","Surah Al-Hijr"],"ayahNumber":1862,"juzNumber":14,"footnotes":"","lang":"rn"},{"name":"15:61","price":"Igihe izo ntumwa z’abamalayika zishika ku muryango wa Luutwi;","arabic":"فَلَمَّا جَآءَ ءَالَ لُوطٍ ٱلۡمُرۡسَلُونَ","category":["15 (Al-Hijr)","Al-Hijr","Surah Al-Hijr"],"ayahNumber":1863,"juzNumber":14,"footnotes":"","lang":"rn"},{"name":"15:62","price":"Luutwi yazibwiye ati: “Mu vy’ukuri, sinamenye abo muri”.","arabic":"قَالَ إِنَّكُمۡ قَوۡمٞ مُّنكَرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1864,"juzNumber":14,"footnotes":"","lang":"rn"},{"name":"15:63","price":"Za ntumwa ziramutururuza ziti: “Ntugire ubwoba namba, ahubwo twaje gushira mu ngiro ibihano ku bantu bawe bahora bahakana ko vyobashikira;","arabic":"قَالُواْ بَلۡ جِئۡنَٰكَ بِمَا كَانُواْ فِيهِ يَمۡتَرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1865,"juzNumber":14,"footnotes":"","lang":"rn"},{"name":"15:64","price":"Twaje rero vy’ukuri iwawe, turungitswe n’Imana Allah. Kandi ni ukuri, ivyo tukwiganiye ni ivy’ukuri;","arabic":"وَأَتَيۡنَٰكَ بِٱلۡحَقِّ وَإِنَّا لَصَٰدِقُونَ","category":["15 (Al-Hijr)","Al-Hijr","Surah Al-Hijr"],"ayahNumber":1866,"juzNumber":14,"footnotes":"","lang":"rn"},{"name":"15:65","price":"Kubera ivyo rero muri iri joro, urimuka wewe n’umuryango wawe hamwe n’abemeramana, maze ugende mu nyuma zabo kugira ntihagire n’umwe muri bo asigara, kandi ntihagire n’umwe muri mwebwe ahindukira ngo arabe inyuma, muheze mugende munyaragasa gushika aho mutegetswe kuba muri mu mahoro”.","arabic":"فَأَسۡرِ بِأَهۡلِكَ بِقِطۡعٖ مِّنَ ٱلَّيۡلِ وَٱتَّبِعۡ أَدۡبَٰرَهُمۡ وَلَا يَلۡتَفِتۡ مِنكُمۡ أَحَدٞ وَٱمۡضُواْ حَيۡثُ تُؤۡمَرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1867,"juzNumber":14,"footnotes":"","lang":"rn"},{"name":"15:66","price":"Twebwe Allah Turaheza Duhishurira Luutwi rero ko ihonywa ry’abantu biwe yarungitsweko, riba mu mutwenzi.","arabic":"وَقَضَيۡنَآ إِلَيۡهِ ذَٰلِكَ ٱلۡأَمۡرَ أَنَّ دَابِرَ هَٰٓؤُلَآءِ مَقۡطُوعٞ مُّصۡبِحِينَ","category":["15 (Al-Hijr)","Al-Hijr","Surah Al-Hijr"],"ayahNumber":1868,"juzNumber":14,"footnotes":"","lang":"rn"},{"name":"15:67","price":"Abantu bo mu gisagara ca Luutwi, aho bumviye ko kwa Luutwi haje abashitsi, baraje banezerewe ko baronse abagabo bipfuza ha kwipfuza abagore.","arabic":"وَجَآءَ أَهۡلُ ٱلۡمَدِينَةِ يَسۡتَبۡشِرُونَ","category":["15 (Al-Hijr)","Al-Hijr","Surah Al-Hijr"],"ayahNumber":1869,"juzNumber":14,"footnotes":"","lang":"rn"},{"name":"15:68","price":"Luutwi, ni ho yamama akavuga ati: “Ni ukuri, aba ni abashitsi banje, ndabinginze ntimumaramaze imbere y’abashitsi banje;","arabic":"قَالَ إِنَّ هَٰٓؤُلَآءِ ضَيۡفِي فَلَا تَفۡضَحُونِ","category":["15 (Al-Hijr)","Al-Hijr","Surah Al-Hijr"],"ayahNumber":1870,"juzNumber":14,"footnotes":"","lang":"rn"},{"name":"15:69","price":"Nimutinye ibihano vy’Imana Allah, reka ntimuntetereze mu gushira isoni ku bashitsi banje”.","arabic":"وَٱتَّقُواْ ٱللَّهَ وَلَا تُخۡزُونِ","category":["15 (Al-Hijr)","Al-Hijr","Surah Al-Hijr"],"ayahNumber":1871,"juzNumber":14,"footnotes":"","lang":"rn"},{"name":"15:70","price":"Ba bantu baraheza babwira Luutwi bamushinyaguriza bati: “Ntitwakubujije kwakira abantu b’ingenz i[324]”.","arabic":"قَالُوٓاْ أَوَلَمۡ نَنۡهَكَ عَنِ ٱلۡعَٰلَمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1872,"juzNumber":14,"footnotes":"[324] Abo bantu, bari barihanije Luutwi ko atokwakira abantu b’ingenzi kuko bahora bategera ingenzi bakazifata ku nguvu.","lang":"rn"},{"name":"15:71","price":"Luutwi aca arabiyama ababwira ati: “Ng’aba abakobwa banje [325] ndababashingiye nimwaba mushaka kwabira ha kwipfuza abagabo!","arabic":"قَالَ هَٰٓؤُلَآءِ بَنَاتِيٓ إِن كُنتُمۡ فَٰعِلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1873,"juzNumber":14,"footnotes":"[325] Muri iyi Aayah abagore, Imana Allah Yabise abakobwa ba Luutwi kuko Intumwa yarungitswe ku bantu, ifatwa nka se wabo.","lang":"rn"},{"name":"15:72","price":"Ntumwa y’Imana! Ndarahiye ku cubahiro c’ubuzima bwawe [326] ko abantu barungikiwe Luutwi, bari baragoswe bakaguma bajuragirika;","arabic":"لَعَمۡرُكَ إِنَّهُمۡ لَفِي سَكۡرَتِهِمۡ يَعۡمَهُونَ","category":["15 (Al-Hijr)","Al-Hijr","Surah Al-Hijr"],"ayahNumber":1874,"juzNumber":14,"footnotes":"[326] Imana Allah Irarahira ku kintu ico ari co cose Ishatse, mu ntumbero yo kwerekana icubahiro ca nya kintu. Nayo umuntu, ntarekuriwe kurahira ku kintu na kimwe mu biremwa, arahira gusa kw’izina ry’Imana Allah.","lang":"rn"},{"name":"15:73","price":"Gushika n’aho bahitanwa mu bucagucagu n’ibihano bihonya.","arabic":"فَأَخَذَتۡهُمُ ٱلصَّيۡحَةُ مُشۡرِقِينَ","category":["15 (Al-Hijr)","Al-Hijr","Surah Al-Hijr"],"ayahNumber":1875,"juzNumber":14,"footnotes":"","lang":"rn"},{"name":"15:74","price":"Ni ho rero Twebwe Allah, Twabubikako isi y’aho baba, hejuru haja mu kuzimu, Duca Tuhacucagira amabuye ahiye y’urutavanako.","arabic":"فَجَعَلۡنَا عَٰلِيَهَا سَافِلَهَا وَأَمۡطَرۡنَا عَلَيۡهِمۡ حِجَارَةٗ مِّن سِجِّيلٍ","category":["15 (Al-Hijr)","Al-Hijr","Surah Al-Hijr"],"ayahNumber":1876,"juzNumber":14,"footnotes":"","lang":"rn"},{"name":"15:75","price":"Ni ukuri muri iryo hona ryabo, harimwo ivyemezo vyotuma abantu biyumvira bakikebuka;","arabic":"إِنَّ فِي ذَٰلِكَ لَأٓيَٰتٖ لِّلۡمُتَوَسِّمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1877,"juzNumber":14,"footnotes":"","lang":"rn"},{"name":"15:76","price":"Mu vy’ukuri, igisagara cabo kiri ku nzira irengana kuri bose, abahaca barashobora kubona nya gisagara.","arabic":"وَإِنَّهَا لَبِسَبِيلٖ مُّقِيمٍ","category":["15 (Al-Hijr)","Al-Hijr","Surah Al-Hijr"],"ayahNumber":1878,"juzNumber":14,"footnotes":"","lang":"rn"},{"name":"15:77","price":"Ni ukuri muri iryo hona ryabo, harimwo ivyemezo bigaragaza ubushobozi n'ububasha vy’Imana Allah ku bemeramana bubahiriza amabwirizwa yayo.","arabic":"إِنَّ فِي ذَٰلِكَ لَأٓيَةٗ لِّلۡمُؤۡمِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1879,"juzNumber":14,"footnotes":"","lang":"rn"},{"name":"15:78","price":"Ni ukuri, abantu bo mu gisagara c’ibiti bitotahaye, barirenganije mu kugarariza Imana Allah n’Intumwa yayo Shu’ayibu;","arabic":"وَإِن كَانَ أَصۡحَٰبُ ٱلۡأَيۡكَةِ لَظَٰلِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1880,"juzNumber":14,"footnotes":"","lang":"rn"},{"name":"15:79","price":"Duca Turabibahora mu kubahanisha nyamugigima. Kukaba nkako, burya ibisagara vy’abantu barungikiwe Luutwi n’abarungikiwe Shu’ayibu, vyompi biri ku nzira y’aho abantu baca, boheza bakahatorera icigwa bakikebuka.","arabic":"فَٱنتَقَمۡنَا مِنۡهُمۡ وَإِنَّهُمَا لَبِإِمَامٖ مُّبِينٖ","category":["15 (Al-Hijr)","Al-Hijr","Surah Al-Hijr"],"ayahNumber":1881,"juzNumber":14,"footnotes":"","lang":"rn"},{"name":"15:80","price":"Ni ukuri Abanyahijiri[327], baragararije Intumwa zose[328] mu kugarariza Intumwa Swalehe (nyakugira amahoro y’Imana Allah).","arabic":"وَلَقَدۡ كَذَّبَ أَصۡحَٰبُ ٱلۡحِجۡرِ ٱلۡمُرۡسَلِينَ","category":["15 (Al-Hijr)","Al-Hijr","Surah Al-Hijr"],"ayahNumber":1882,"juzNumber":14,"footnotes":"[327] Ni abantu bo mu bwoko bwa Thamuudi, baba mu kabande kitwa Hijiri, ako kabande kari mu buraruko bushira uburengero bwa Saudiya.\n[328] Ukugarariza Intumwa imwe ni nk’ukugarariza Intumwa zose kuko idini ryazo ni rimwe, zarungitswe n’Imana Imwe.","lang":"rn"},{"name":"15:81","price":"Twabarungikiye ivyemezo [329] vyerekana ukuri kw’Intumwa Swalehe (nyakugira amahoro y’Imana Allah), maze baravyirengagiza.","arabic":"وَءَاتَيۡنَٰهُمۡ ءَايَٰتِنَا فَكَانُواْ عَنۡهَا مُعۡرِضِينَ","category":["15 (Al-Hijr)","Al-Hijr","Surah Al-Hijr"],"ayahNumber":1883,"juzNumber":14,"footnotes":"[329] Muri ivyo bimenyetso, harimwo ingamiya Imana Allah Yabaremeye mw’ibuye.","lang":"rn"},{"name":"15:82","price":"Abanyahijiri bahora babaza inzu babamwo mu misozi, batekaniwe ko nya nzu zitobasenyukirako.","arabic":"وَكَانُواْ يَنۡحِتُونَ مِنَ ٱلۡجِبَالِ بُيُوتًا ءَامِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1884,"juzNumber":14,"footnotes":"","lang":"rn"},{"name":"15:83","price":"Ni ho bahitanwa mu mutwenzi n’ibihano bihonya;","arabic":"فَأَخَذَتۡهُمُ ٱلصَّيۡحَةُ مُصۡبِحِينَ","category":["15 (Al-Hijr)","Al-Hijr","Surah Al-Hijr"],"ayahNumber":1885,"juzNumber":14,"footnotes":"","lang":"rn"},{"name":"15:84","price":"Amatungo n’inkomezi hamwe n’inyubakwa vyabo, ntivyabakingiye guhitanwa n’ibihano bihonya vy’Imana Allah.","arabic":"فَمَآ أَغۡنَىٰ عَنۡهُم مَّا كَانُواْ يَكۡسِبُونَ","category":["15 (Al-Hijr)","Al-Hijr","Surah Al-Hijr"],"ayahNumber":1886,"juzNumber":14,"footnotes":"","lang":"rn"},{"name":"15:85","price":"Twebwe Allah, ntitwaremye amajuru n’isi hamwe n’ibiri hagati yavyo, kiretse ko Twabiremye mu kuri, kugira mumenye ko hariho Imana Rurema Allah, muheze muyisenge ari Imwe Rudende. Ni ukuri, igihe c’umuhero w’isi vuba bwango kirashika, kugira umuntu wese ahemberwe ivyo yakoze. Ntumwa y’Imana! Kubera ivyo rero, birabishe amaso wirengagize ibangamira ry’ababangikanyamana, ukwirengagiza kuzira umwidogo.","arabic":"وَمَا خَلَقۡنَا ٱلسَّمَٰوَٰتِ وَٱلۡأَرۡضَ وَمَا بَيۡنَهُمَآ إِلَّا بِٱلۡحَقِّۗ وَإِنَّ ٱلسَّاعَةَ لَأٓتِيَةٞۖ فَٱصۡفَحِ ٱلصَّفۡحَ ٱلۡجَمِيلَ","category":["15 (Al-Hijr)","Al-Hijr","Surah Al-Hijr"],"ayahNumber":1887,"juzNumber":14,"footnotes":"","lang":"rn"},{"name":"15:86","price":"Mu vy’ukuri Imana yawe Rurema Allah, ni Yo Nyenukurema Yaremye ikintu ico ari co cose, Nyenubumenyikurivyose.","arabic":"إِنَّ رَبَّكَ هُوَ ٱلۡخَلَّٰقُ ٱلۡعَلِيمُ","category":["15 (Al-Hijr)","Al-Hijr","Surah Al-Hijr"],"ayahNumber":1888,"juzNumber":14,"footnotes":"","lang":"rn"},{"name":"15:87","price":"Muvugishwamana! Ni ukuri, Twaraguhaye igisomwa c’intango “Al-Faatiha”, kigizwe na Aayah indwi zisomwa mu cunamo c’isengesho iryo ari ryo ryose, Twaranaguhaye Qor’ani ntagatifu.","arabic":"وَلَقَدۡ ءَاتَيۡنَٰكَ سَبۡعٗا مِّنَ ٱلۡمَثَانِي وَٱلۡقُرۡءَانَ ٱلۡعَظِيمَ","category":["15 (Al-Hijr)","Al-Hijr","Surah Al-Hijr"],"ayahNumber":1889,"juzNumber":14,"footnotes":"","lang":"rn"},{"name":"15:88","price":"Ntumwa y'Imana! Ntukarabe wipfuza ivyo Twahaye bamwe mu bagarariji mu bihendamaso vy’isi; kandi ntugatuntuzwe n’igarariza ryabo, uraheza gusa wicishe bugufi ku bemeramana;","arabic":"لَا تَمُدَّنَّ عَيۡنَيۡكَ إِلَىٰ مَا مَتَّعۡنَا بِهِۦٓ أَزۡوَٰجٗا مِّنۡهُمۡ وَلَا تَحۡزَنۡ عَلَيۡهِمۡ وَٱخۡفِضۡ جَنَاحَكَ لِلۡمُؤۡمِنِينَ","category":["15 (Al-Hijr)","Al-Hijr","Surah Al-Hijr"],"ayahNumber":1890,"juzNumber":14,"footnotes":"","lang":"rn"},{"name":"15:89","price":"Unavuge uti: “Mu vy’ukuri jewe, ndi Umugabisha atomoye ku bihano vy’Imana Allah, ko vyobashikira mu gihe mwogarariza;","arabic":"وَقُلۡ إِنِّيٓ أَنَا ٱلنَّذِيرُ ٱلۡمُبِينُ","category":["15 (Al-Hijr)","Al-Hijr","Surah Al-Hijr"],"ayahNumber":1891,"juzNumber":14,"footnotes":"","lang":"rn"},{"name":"15:90","price":"Imana Allah Irabagabisha ku bihano Iti: “Nk’uko Twebwe Allah Twamanuriye ibihano abaciyemwo Qor’ani imice, bakemera bimwe bagahakana ibindi [330], ni ko Tuzohana n’abandi”;","arabic":"كَمَآ أَنزَلۡنَا عَلَى ٱلۡمُقۡتَسِمِينَ","category":["15 (Al-Hijr)","Al-Hijr","Surah Al-Hijr"],"ayahNumber":1892,"juzNumber":14,"footnotes":"[330] Mu bayahudi, abanaswara n’ababangikanyamana mu Bakorayishi.","lang":"rn"},{"name":"15:91","price":"Abafashe Qor’ani bakayicamwo imice kugira ngo baburagize abantu kuyemera, mu kuvuga ko ari uburozi bwigendera, abandi na bo ngo ni amangetengete\".","arabic":"ٱلَّذِينَ جَعَلُواْ ٱلۡقُرۡءَانَ عِضِينَ","category":["15 (Al-Hijr)","Al-Hijr","Surah Al-Hijr"],"ayahNumber":1893,"juzNumber":14,"footnotes":"","lang":"rn"},{"name":"15:92","price":"Kubera ivyo vyose rero, Jewe Allah Ndarahiye kw’izina ry’Imana yawe Rurema, ko Twebwe Allah Tuzobaharurira ku musi w’izuka, Duheze Tubahembe bose;","arabic":"فَوَرَبِّكَ لَنَسۡـَٔلَنَّهُمۡ أَجۡمَعِينَ","category":["15 (Al-Hijr)","Al-Hijr","Surah Al-Hijr"],"ayahNumber":1894,"juzNumber":14,"footnotes":"","lang":"rn"},{"name":"15:93","price":"Tubahembere ivyo bakoze kw’isi mu gucamwo Qor’ani imice, hamwe n’ibindi vyaha bakoze mu gusenga ibintazi.","arabic":"عَمَّا كَانُواْ يَعۡمَلُونَ","category":["15 (Al-Hijr)","Al-Hijr","Surah Al-Hijr"],"ayahNumber":1895,"juzNumber":14,"footnotes":"","lang":"rn"},{"name":"15:94","price":"Ntumwa y'Imana! Rarikira rero abantu ku mugaragaro, ko bokurikira ukuri wategetswe n’Imana Allah, maze ubarabishe amaso wirengagize ibangamira ry’ababangikanyamana;","arabic":"فَٱصۡدَعۡ بِمَا تُؤۡمَرُ وَأَعۡرِضۡ عَنِ ٱلۡمُشۡرِكِينَ","category":["15 (Al-Hijr)","Al-Hijr","Surah Al-Hijr"],"ayahNumber":1896,"juzNumber":14,"footnotes":"","lang":"rn"},{"name":"15:95","price":"Mu vy’ukuri Twebwe Allah, Twaramaze kugukingira ibangamira ry’abatebura kuri Qor’ani;","arabic":"إِنَّا كَفَيۡنَٰكَ ٱلۡمُسۡتَهۡزِءِينَ","category":["15 (Al-Hijr)","Al-Hijr","Surah Al-Hijr"],"ayahNumber":1897,"juzNumber":14,"footnotes":"","lang":"rn"},{"name":"15:96","price":"Ababangikanya Imana Allah mu gusenga ibigirwamana, bitebe bitebuke bazomenya iherezo ribi ry’ivyo bakoze.","arabic":"ٱلَّذِينَ يَجۡعَلُونَ مَعَ ٱللَّهِ إِلَٰهًا ءَاخَرَۚ فَسَوۡفَ يَعۡلَمُونَ","category":["15 (Al-Hijr)","Al-Hijr","Surah Al-Hijr"],"ayahNumber":1898,"juzNumber":14,"footnotes":"","lang":"rn"},{"name":"15:97","price":"Ntumwa y’Imana! Ni ukuri, Turazi neza ko utuntujwe n’ivyo bavuga mu kukurwanya.","arabic":"وَلَقَدۡ نَعۡلَمُ أَنَّكَ يَضِيقُ صَدۡرُكَ بِمَا يَقُولُونَ","category":["15 (Al-Hijr)","Al-Hijr","Surah Al-Hijr"],"ayahNumber":1899,"juzNumber":14,"footnotes":"","lang":"rn"},{"name":"15:98","price":"Ku kugira uremururire umushaha rero, ninahaza Imana yawe Rurema Allah mu kuyishimagiza, wongere ube mu bayubamira mu gusenga;","arabic":"فَسَبِّحۡ بِحَمۡدِ رَبِّكَ وَكُن مِّنَ ٱلسَّٰجِدِينَ","category":["15 (Al-Hijr)","Al-Hijr","Surah Al-Hijr"],"ayahNumber":1900,"juzNumber":14,"footnotes":"","lang":"rn"},{"name":"15:99","price":"Uheze ushishikare kwiyegereza Imana yawe Rurema Allah mu vyo ukora vyose, unayisenga ubuzima bwawe bwose, gushika umusi wawe wo gupfa.","arabic":"وَٱعۡبُدۡ رَبَّكَ حَتَّىٰ يَأۡتِيَكَ ٱلۡيَقِينُ","category":["15 (Al-Hijr)","Al-Hijr","Surah Al-Hijr"],"ayahNumber":1901,"juzNumber":14,"footnotes":"","lang":"rn"}],"chapter":["15 (Al-Hijr)","Al-Hijr","Surah Al-Hijr","Chapter Al-Hijr","Hijr","Surah Hijr","Chapter Hijr","Al Hijr","Surah Al Hijr","Chapter Al Hijr","Surah 15","Chapter 15","The Rock","الحِجر"]}