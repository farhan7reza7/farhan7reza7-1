{"data":[{"name":"79:1","price":"Jewe Allah, Ndarahiye ku bamalayika bashikurana inguvu inkomoko y'ubuzima \"Roho\" mu mitima y’abagarariji!","arabic":"وَٱلنَّٰزِعَٰتِ غَرۡقٗا","category":["79 (An-Nazi'at)","An-Nazi'at","Surah An-Nazi'at"],"ayahNumber":5713,"juzNumber":30,"footnotes":"","lang":"rn"},{"name":"79:2","price":"No ku bamalayika bakuramwo bukebuke mu bwitonzi inkomoko y'ubuzima \"Roho\" mu mitima y’abemeramana!","arabic":"وَٱلنَّٰشِطَٰتِ نَشۡطٗا","category":["79 (An-Nazi'at)","An-Nazi'at","Surah An-Nazi'at"],"ayahNumber":5714,"juzNumber":30,"footnotes":"","lang":"rn"},{"name":"79:3","price":"No ku bamalayika baguruka mu kirere banyaruka, bagana mw’ijuru canke bavayo!","arabic":"وَٱلسَّٰبِحَٰتِ سَبۡحٗا","category":["79 (An-Nazi'at)","An-Nazi'at","Surah An-Nazi'at"],"ayahNumber":5715,"juzNumber":30,"footnotes":"","lang":"rn"},{"name":"79:4","price":"No ku bamalayika banyaragasa mu gushira mu ngiro amabwirizwa y’Imana Allah!","arabic":"فَٱلسَّٰبِقَٰتِ سَبۡقٗا","category":["79 (An-Nazi'at)","An-Nazi'at","Surah An-Nazi'at"],"ayahNumber":5716,"juzNumber":30,"footnotes":"","lang":"rn"},{"name":"79:5","price":"No ku bamalayika batunganya mu bukerebutsi nta ngere, ivyo bategetswe gushira mu ngiro kw’isi!","arabic":"فَٱلۡمُدَبِّرَٰتِ أَمۡرٗا","category":["79 (An-Nazi'at)","An-Nazi'at","Surah An-Nazi'at"],"ayahNumber":5717,"juzNumber":30,"footnotes":"","lang":"rn"},{"name":"79:6","price":"Nta nkeka rero ko muzozurwa mugaharurirwa, umusi isi n’imisozi bizonyiganyiga cane havugijwe inzamba ya mbere yo guhonya ibiremwa;","arabic":"يَوۡمَ تَرۡجُفُ ٱلرَّاجِفَةُ","category":["79 (An-Nazi'at)","An-Nazi'at","Surah An-Nazi'at"],"ayahNumber":5718,"juzNumber":30,"footnotes":"","lang":"rn"},{"name":"79:7","price":"Hace hakurikira ivuzwa rya kabiri ry’inzamba y’izuka.","arabic":"تَتۡبَعُهَا ٱلرَّادِفَةُ","category":["79 (An-Nazi'at)","An-Nazi'at","Surah An-Nazi'at"],"ayahNumber":5719,"juzNumber":30,"footnotes":"","lang":"rn"},{"name":"79:8","price":"Kuri uwo musi rero, imitima y’abagarariji izohinda agashitsi, yugarijwe n’ubwoba n’akantu.","arabic":"قُلُوبٞ يَوۡمَئِذٖ وَاجِفَةٌ","category":["79 (An-Nazi'at)","An-Nazi'at","Surah An-Nazi'at"],"ayahNumber":5720,"juzNumber":30,"footnotes":"","lang":"rn"},{"name":"79:9","price":"Bazoba bijiriwe mu maso, bajumarariwe;","arabic":"أَبۡصَٰرُهَا خَٰشِعَةٞ","category":["79 (An-Nazi'at)","An-Nazi'at","Surah An-Nazi'at"],"ayahNumber":5721,"juzNumber":30,"footnotes":"","lang":"rn"},{"name":"79:10","price":"Abahakana bivuye inyuma izuka ry'ibiremwa, bavuga batebura n'akantu bati: “Mbega, ni ivy’ukuri, tuzosubizwa ubuzima inyuma yo gupfa nk’uko twahora kw’isi!","arabic":"يَقُولُونَ أَءِنَّا لَمَرۡدُودُونَ فِي ٱلۡحَافِرَةِ","category":["79 (An-Nazi'at)","An-Nazi'at","Surah An-Nazi'at"],"ayahNumber":5722,"juzNumber":30,"footnotes":"","lang":"rn"},{"name":"79:11","price":"Ubu nitwaba amagufa yabunzwe, tuzozuka koko!”.","arabic":"أَءِذَا كُنَّا عِظَٰمٗا نَّخِرَةٗ","category":["79 (An-Nazi'at)","An-Nazi'at","Surah An-Nazi'at"],"ayahNumber":5723,"juzNumber":30,"footnotes":"","lang":"rn"},{"name":"79:12","price":"Bazoheza bavuge bihebura bati: “Emwe! Iryo garuka ryacu rero, ni ryaba ari iry'ukuri, rizoba ari iry’agahombo”.","arabic":"قَالُواْ تِلۡكَ إِذٗا كَرَّةٌ خَاسِرَةٞ","category":["79 (An-Nazi'at)","An-Nazi'at","Surah An-Nazi'at"],"ayahNumber":5724,"juzNumber":30,"footnotes":"","lang":"rn"},{"name":"79:13","price":"Mu vy’ukuri, rizoba ivuzwa rimwe gusa ry’inzamba ya kabiri;","arabic":"فَإِنَّمَا هِيَ زَجۡرَةٞ وَٰحِدَةٞ","category":["79 (An-Nazi'at)","An-Nazi'at","Surah An-Nazi'at"],"ayahNumber":5725,"juzNumber":30,"footnotes":"","lang":"rn"},{"name":"79:14","price":"Maze bace bisanga ari bazima ku mugongo w’isi.","arabic":"فَإِذَا هُم بِٱلسَّاهِرَةِ","category":["79 (An-Nazi'at)","An-Nazi'at","Surah An-Nazi'at"],"ayahNumber":5726,"juzNumber":30,"footnotes":"","lang":"rn"},{"name":"79:15","price":"Ntumwa y’Imana! Mbega, warashikiriwe n’inkuru ya Musa (nyakugira amahoro y’Imana Allah)!","arabic":"هَلۡ أَتَىٰكَ حَدِيثُ مُوسَىٰٓ","category":["79 (An-Nazi'at)","An-Nazi'at","Surah An-Nazi'at"],"ayahNumber":5727,"juzNumber":30,"footnotes":"","lang":"rn"},{"name":"79:16","price":"Igihe Imana yiwe Rurema Allah Yamuhamagara ari mu kabande gatagatifu “Twuwa”, hambavu y’umusozi Sinayi.","arabic":"إِذۡ نَادَىٰهُ رَبُّهُۥ بِٱلۡوَادِ ٱلۡمُقَدَّسِ طُوًى","category":["79 (An-Nazi'at)","An-Nazi'at","Surah An-Nazi'at"],"ayahNumber":5728,"juzNumber":30,"footnotes":"","lang":"rn"},{"name":"79:17","price":"Maze Imubwira Iti: “Genda kwa Firawuni, mu vy’ukuri yarimonogoje mu buhakanyi;","arabic":"ٱذۡهَبۡ إِلَىٰ فِرۡعَوۡنَ إِنَّهُۥ طَغَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5729,"juzNumber":30,"footnotes":"","lang":"rn"},{"name":"79:18","price":"Uheze umubwire uti: “Ubwo ntiwokwiyeza, ukemera Imana Imwe Rudende Allah!","arabic":"فَقُلۡ هَل لَّكَ إِلَىٰٓ أَن تَزَكَّىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5730,"juzNumber":30,"footnotes":"","lang":"rn"},{"name":"79:19","price":"Maze nkakurongora mu nzira y’Imana yawe Rurema Allah, ugaheza ukayigamburukira””.","arabic":"وَأَهۡدِيَكَ إِلَىٰ رَبِّكَ فَتَخۡشَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5731,"juzNumber":30,"footnotes":"","lang":"rn"},{"name":"79:20","price":"Ni ho rero Musa yereka Firawuni igitangaro gihambaye co guhindura inkoni inzoka.","arabic":"فَأَرَىٰهُ ٱلۡأٓيَةَ ٱلۡكُبۡرَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5732,"juzNumber":30,"footnotes":"","lang":"rn"},{"name":"79:21","price":"Firawuni ashoka ahakana yivuye inyuma Musa (nyakugira amahoro y’Imana Allah), aranagabitanya ku Mana Allah.","arabic":"فَكَذَّبَ وَعَصَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5733,"juzNumber":30,"footnotes":"","lang":"rn"},{"name":"79:22","price":"Hanyuma agenza umugongo yirengagiza ukwemera, abandanya ubwononyi bwo guhakana Musa (nyakugira amahoro y’Imana Allah).","arabic":"ثُمَّ أَدۡبَرَ يَسۡعَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5734,"juzNumber":30,"footnotes":"","lang":"rn"},{"name":"79:23","price":"Ni ho Firawuni yakoranya abantu, arasemerera;","arabic":"فَحَشَرَ فَنَادَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5735,"juzNumber":30,"footnotes":"","lang":"rn"},{"name":"79:24","price":"Avuga ati: “Ni jewe imana yanyu iri hejuru ya vyose”.","arabic":"فَقَالَ أَنَا۠ رَبُّكُمُ ٱلۡأَعۡلَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5736,"juzNumber":30,"footnotes":"","lang":"rn"},{"name":"79:25","price":"Maze Imana Allah Ica Iramwihora, Imuha ibihano vy’akarorero mu buzima bwo kw'isi, Ikazomuha n'ibihano vyo mu buzima bw’inyuma yo gupfa.","arabic":"فَأَخَذَهُ ٱللَّهُ نَكَالَ ٱلۡأٓخِرَةِ وَٱلۡأُولَىٰٓ","category":["79 (An-Nazi'at)","An-Nazi'at","Surah An-Nazi'at"],"ayahNumber":5737,"juzNumber":30,"footnotes":"","lang":"rn"},{"name":"79:26","price":"Mu vy’ukuri inyifato ya Firawuni n’ivyamushikiye, harimwo inkebuzo ku bantu batinya ibihano vy'Imana Allah.","arabic":"إِنَّ فِي ذَٰلِكَ لَعِبۡرَةٗ لِّمَن يَخۡشَىٰٓ","category":["79 (An-Nazi'at)","An-Nazi'at","Surah An-Nazi'at"],"ayahNumber":5738,"juzNumber":30,"footnotes":"","lang":"rn"},{"name":"79:27","price":"Mbega bantu! Izurwa ryanyu, ni ryo ryoba rigoye cane kurusha; canke ukurema ijuru, Imana Allah Yubatse hejuru yanyu, ni co kigoye!","arabic":"ءَأَنتُمۡ أَشَدُّ خَلۡقًا أَمِ ٱلسَّمَآءُۚ بَنَىٰهَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5739,"juzNumber":30,"footnotes":"","lang":"rn"},{"name":"79:28","price":"Yahanitse ikirere caryo, Iraheza Irariringaniza.","arabic":"رَفَعَ سَمۡكَهَا فَسَوَّىٰهَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5740,"juzNumber":30,"footnotes":"","lang":"rn"},{"name":"79:29","price":"Igira ijoro ryaryo umwijima iyo izuba rirenze, Ikabonesha umurango waryo iyo riserutse.","arabic":"وَأَغۡطَشَ لَيۡلَهَا وَأَخۡرَجَ ضُحَىٰهَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5741,"juzNumber":30,"footnotes":"","lang":"rn"},{"name":"79:30","price":"Inyuma y’ivyo, Yagura isi Irayisasa, Iyishiramwo ibintu vyose nkenerwa.","arabic":"وَٱلۡأَرۡضَ بَعۡدَ ذَٰلِكَ دَحَىٰهَآ","category":["79 (An-Nazi'at)","An-Nazi'at","Surah An-Nazi'at"],"ayahNumber":5742,"juzNumber":30,"footnotes":"","lang":"rn"},{"name":"79:31","price":"Iraserura amariba y’amazi yayo, Imeza n’uburagiro bw’ibitungwa.","arabic":"أَخۡرَجَ مِنۡهَا مَآءَهَا وَمَرۡعَىٰهَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5743,"juzNumber":30,"footnotes":"","lang":"rn"},{"name":"79:32","price":"Imisozi na yo Irayishinga;","arabic":"وَٱلۡجِبَالَ أَرۡسَىٰهَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5744,"juzNumber":30,"footnotes":"","lang":"rn"},{"name":"79:33","price":"Ivyo vyose Yabibaremeye, kugira muryoherwe mwebwe n’ibitungwa vyanyu[1], muvyikoreko.","arabic":"مَتَٰعٗا لَّكُمۡ وَلِأَنۡعَٰمِكُمۡ","category":["79 (An-Nazi'at)","An-Nazi'at","Surah An-Nazi'at"],"ayahNumber":5745,"juzNumber":30,"footnotes":"[1] Izurwa ryanyu rero, rizoba ryoroshe cane ku Mana Allah gusumba irema ry’ivyo vyose Yaremye.","lang":"rn"},{"name":"79:34","price":"Igihe haje rero ikiza nya kiza c’umusi w’izuka;","arabic":"فَإِذَا جَآءَتِ ٱلطَّآمَّةُ ٱلۡكُبۡرَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5746,"juzNumber":30,"footnotes":"","lang":"rn"},{"name":"79:35","price":"Umusi umuntu azokwerekwa ivyo yakoze, aheze avyibuke, anavyemange;","arabic":"يَوۡمَ يَتَذَكَّرُ ٱلۡإِنسَٰنُ مَا سَعَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5747,"juzNumber":30,"footnotes":"","lang":"rn"},{"name":"79:36","price":"Umuriro ururumba ugashirwa ahabona;","arabic":"وَبُرِّزَتِ ٱلۡجَحِيمُ لِمَن يَرَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5748,"juzNumber":30,"footnotes":"","lang":"rn"},{"name":"79:37","price":"Uwo wese rero, yimonogoje mu buhakanyi;","arabic":"فَأَمَّا مَن طَغَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5749,"juzNumber":30,"footnotes":"","lang":"rn"},{"name":"79:38","price":"Agahitamwo ubuzima bwo kw’isi, akirengagiza ubuzima bw’inyuma yo gupfa;","arabic":"وَءَاثَرَ ٱلۡحَيَوٰةَ ٱلدُّنۡيَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5750,"juzNumber":30,"footnotes":"","lang":"rn"},{"name":"79:39","price":"Mu vy’ukuri, umuriro ururumba wa Jahannamu, ni bwo bushikiro bwiwe.","arabic":"فَإِنَّ ٱلۡجَحِيمَ هِيَ ٱلۡمَأۡوَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5751,"juzNumber":30,"footnotes":"","lang":"rn"},{"name":"79:40","price":"Nayo uwitwararitse kurengutswa imbere y’Imana yiwe Rurema Allah, akanareka gukora ivyo umutima wiwe wipfuza;","arabic":"وَأَمَّا مَنۡ خَافَ مَقَامَ رَبِّهِۦ وَنَهَى ٱلنَّفۡسَ عَنِ ٱلۡهَوَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5752,"juzNumber":30,"footnotes":"","lang":"rn"},{"name":"79:41","price":"Mu vy’ukuri, Ubwami bw’ijuru ni ryo cumbi ryiwe.","arabic":"فَإِنَّ ٱلۡجَنَّةَ هِيَ ٱلۡمَأۡوَىٰ","category":["79 (An-Nazi'at)","An-Nazi'at","Surah An-Nazi'at"],"ayahNumber":5753,"juzNumber":30,"footnotes":"","lang":"rn"},{"name":"79:42","price":"Ntumwa y’Imana! Ababangikanyamana barakubaza igihe umuhero w’isi uzoberako!","arabic":"يَسۡـَٔلُونَكَ عَنِ ٱلسَّاعَةِ أَيَّانَ مُرۡسَىٰهَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5754,"juzNumber":30,"footnotes":"","lang":"rn"},{"name":"79:43","price":"Wewe, nta bumenyi bw’igihe uzoberako ufise.","arabic":"فِيمَ أَنتَ مِن ذِكۡرَىٰهَآ","category":["79 (An-Nazi'at)","An-Nazi'at","Surah An-Nazi'at"],"ayahNumber":5755,"juzNumber":30,"footnotes":"","lang":"rn"},{"name":"79:44","price":"Ubumenyi bwawo buri ku Mana yawe Rurema Allah.","arabic":"إِلَىٰ رَبِّكَ مُنتَهَىٰهَآ","category":["79 (An-Nazi'at)","An-Nazi'at","Surah An-Nazi'at"],"ayahNumber":5756,"juzNumber":30,"footnotes":"","lang":"rn"},{"name":"79:45","price":"Wewe gusa, uri umugabisha w’uwutinya akitegurira uwo musi w’umuhero.","arabic":"إِنَّمَآ أَنتَ مُنذِرُ مَن يَخۡشَىٰهَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5757,"juzNumber":30,"footnotes":"","lang":"rn"},{"name":"79:46","price":"Umusi bazowubona, bazomera nk’aho batigeze baba kw’isi, kiretse igihe kingana n’umuhingamo[2] canke umusase gusa[3].","arabic":"كَأَنَّهُمۡ يَوۡمَ يَرَوۡنَهَا لَمۡ يَلۡبَثُوٓاْ إِلَّا عَشِيَّةً أَوۡ ضُحَىٰهَا","category":["79 (An-Nazi'at)","An-Nazi'at","Surah An-Nazi'at"],"ayahNumber":5758,"juzNumber":30,"footnotes":"[2] Igice c’umusi, kuva izuba rihengamiye mu burengero gushika rirenze.\n[3] Igice c’umusi, kuva izuba riserutse gushika ku mutaga.","lang":"rn"}],"chapter":["79 (An-Nazi'at)","An-Nazi'at","Surah An-Nazi'at","Chapter An-Nazi'at","Nazi'at","Surah Nazi'at","Chapter Nazi'at","An Nazi'at","Surah An Nazi'at","Chapter An Nazi'at","Surah 79","Chapter 79","Those Who Pull Out","النازعات"]}