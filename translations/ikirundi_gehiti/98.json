{"data":[{"name":"98:1","price":"Abagararije mu bahawe Igitabu no mu babangikanyamana, ntibari kugera aho bavavanura n’ubugarariji, kugeza bashikiriwe n’icemeza kiboneka;","arabic":"لَمۡ يَكُنِ ٱلَّذِينَ كَفَرُواْ مِنۡ أَهۡلِ ٱلۡكِتَٰبِ وَٱلۡمُشۡرِكِينَ مُنفَكِّينَ حَتَّىٰ تَأۡتِيَهُمُ ٱلۡبَيِّنَةُ","category":["98 (Al-Bayyinah)","Al-Bayyinah","Surah Al-Bayyinah"],"ayahNumber":6131,"juzNumber":30,"footnotes":"","lang":"rn"},{"name":"98:2","price":"Ico cemeza, ni Intumwa ivuye ku Mana Allah, yaje ibasomera Qor’ani yanditswe ku mpapuro zitagiramwo agasembwa, zisukuye.","arabic":"رَسُولٞ مِّنَ ٱللَّهِ يَتۡلُواْ صُحُفٗا مُّطَهَّرَةٗ","category":["98 (Al-Bayyinah)","Al-Bayyinah","Surah Al-Bayyinah"],"ayahNumber":6132,"juzNumber":30,"footnotes":"","lang":"rn"},{"name":"98:3","price":"Harimwo ibimenyetso n’amategeko atomoye, arongora mu nzira igororotse.","arabic":"فِيهَا كُتُبٞ قَيِّمَةٞ","category":["98 (Al-Bayyinah)","Al-Bayyinah","Surah Al-Bayyinah"],"ayahNumber":6133,"juzNumber":30,"footnotes":"","lang":"rn"},{"name":"98:4","price":"Abahawe Igitabu, ntibiciyemwo imigwi ku vyerekeye ukwemera umuzo w’Intumwa Muhamadi[1], kiretse inyuma y’aho bashikiriwe n’icemeza kiboneka, cemeza ko Muhamadi (nyakugira amahoro n’impuhwe z’Imana), ari yo Ntumwa y’Imana Allah basezeraniwe mu Bitabu vyabo.","arabic":"وَمَا تَفَرَّقَ ٱلَّذِينَ أُوتُواْ ٱلۡكِتَٰبَ إِلَّا مِنۢ بَعۡدِ مَا جَآءَتۡهُمُ ٱلۡبَيِّنَةُ","category":["98 (Al-Bayyinah)","Al-Bayyinah","Surah Al-Bayyinah"],"ayahNumber":6134,"juzNumber":30,"footnotes":"[1] Abahawe Igitabu, bari basanzwe bazi neza ibiranga Intumwa igiye kuza, baranemera ko ari Intumwa y’ukuri bisunze ibiyiranga, ariko iyo Ntumwa Muhamadi (nyakugira amahoro n’impuhwe z’Imana) imaze kuza, bariciyemwo imigwi; muri bo hari abayemeye baranayikurikira, hari n’abayihakanye baranayirwanya biturutse kw’ishari n’akarenganyo.","lang":"rn"},{"name":"98:5","price":"Nta n’ikindi bategetswe gukora mu mabwirizwa bahawe, atari ukwiyegereza Imana Allah mu vyo bakora vyose banayisenga ari Imwe Rudende, beze idini ryayo batayibangikanya, batsimbataze n’amasengesho ku mwanya, banatange n’ishikanwa-bwirizwa. Iryo rero, ni ryo dini ry’ukuri, ni na bwo bwislamu.","arabic":"وَمَآ أُمِرُوٓاْ إِلَّا لِيَعۡبُدُواْ ٱللَّهَ مُخۡلِصِينَ لَهُ ٱلدِّينَ حُنَفَآءَ وَيُقِيمُواْ ٱلصَّلَوٰةَ وَيُؤۡتُواْ ٱلزَّكَوٰةَۚ وَذَٰلِكَ دِينُ ٱلۡقَيِّمَةِ","category":["98 (Al-Bayyinah)","Al-Bayyinah","Surah Al-Bayyinah"],"ayahNumber":6135,"juzNumber":30,"footnotes":"","lang":"rn"},{"name":"98:6","price":"Mu vy’ukuri, abagararije mu bahawe Igitabu n’ababangikanyamana, bazohanwa mu muriro wa Jahannamu, bazowubamwo ibihe bidahera. Abo rero, ni bo babi cane mu biremwa.","arabic":"إِنَّ ٱلَّذِينَ كَفَرُواْ مِنۡ أَهۡلِ ٱلۡكِتَٰبِ وَٱلۡمُشۡرِكِينَ فِي نَارِ جَهَنَّمَ خَٰلِدِينَ فِيهَآۚ أُوْلَٰٓئِكَ هُمۡ شَرُّ ٱلۡبَرِيَّةِ","category":["98 (Al-Bayyinah)","Al-Bayyinah","Surah Al-Bayyinah"],"ayahNumber":6136,"juzNumber":30,"footnotes":"","lang":"rn"},{"name":"98:7","price":"Mu vy’ukuri, abemeye Imana Allah n’Intumwa yayo bagakora n’ivyiza bitegetswe; abo rero, ni bo beza cane mu biremwa;","arabic":"إِنَّ ٱلَّذِينَ ءَامَنُواْ وَعَمِلُواْ ٱلصَّٰلِحَٰتِ أُوْلَٰٓئِكَ هُمۡ خَيۡرُ ٱلۡبَرِيَّةِ","category":["98 (Al-Bayyinah)","Al-Bayyinah","Surah Al-Bayyinah"],"ayahNumber":6137,"juzNumber":30,"footnotes":"","lang":"rn"},{"name":"98:8","price":"Impembo yabo ku Mana yabo Rurema Allah, ni imirima itotahaye yo mu Bwami bw’ijuru rya “Adeni”, musi y’inyubakwa n’ibiti vyabwo hatemba inzuzi, bazobubamwo ibihe bidahera, mu nema zamaho. Imana Allah Yarabashimiye ku vyo bakoze, na bo nyene barayishimiye ku mpera Yabageneye. Iyo, ni yo mpembo y’uwatinye gucumura ku Mana yiwe Rurema Allah.","arabic":"جَزَآؤُهُمۡ عِندَ رَبِّهِمۡ جَنَّٰتُ عَدۡنٖ تَجۡرِي مِن تَحۡتِهَا ٱلۡأَنۡهَٰرُ خَٰلِدِينَ فِيهَآ أَبَدٗاۖ رَّضِيَ ٱللَّهُ عَنۡهُمۡ وَرَضُواْ عَنۡهُۚ ذَٰلِكَ لِمَنۡ خَشِيَ رَبَّهُۥ","category":["98 (Al-Bayyinah)","Al-Bayyinah","Surah Al-Bayyinah"],"ayahNumber":6138,"juzNumber":30,"footnotes":"","lang":"rn"}],"chapter":["98 (Al-Bayyinah)","Al-Bayyinah","Surah Al-Bayyinah","Chapter Al-Bayyinah","Bayyinah","Surah Bayyinah","Chapter Bayyinah","Al Bayyinah","Surah Al Bayyinah","Chapter Al Bayyinah","Surah 98","Chapter 98","The Clear Proof","البينة"]}