{"data":[{"name":"76:1","price":"Mu vy’ukuri, haraciye igihe kirekire ku muntu atarahuhirwamwo inkomoko y’ubuzima \"Roho\", ntiyari bwabe ikintu kivugwa.","arabic":"هَلۡ أَتَىٰ عَلَى ٱلۡإِنسَٰنِ حِينٞ مِّنَ ٱلدَّهۡرِ لَمۡ يَكُن شَيۡـٔٗا مَّذۡكُورًا","category":["76 (Al-Insan)","Al-Insan","Surah Al-Insan"],"ayahNumber":5592,"juzNumber":29,"footnotes":"","lang":"rn"},{"name":"76:2","price":"Mu vy’ukuri Twebwe Allah, Twaremye umuntu mu ntanga zivanze (iz’umugabo n’iz’umugore), kugira Tuzomugerageze mu kwubahiriza amabwirizwa, Turaheza Tumugira uwumva, abona, kugira azobazwe ku co yumvise no ku co yabonye.","arabic":"إِنَّا خَلَقۡنَا ٱلۡإِنسَٰنَ مِن نُّطۡفَةٍ أَمۡشَاجٖ نَّبۡتَلِيهِ فَجَعَلۡنَٰهُ سَمِيعَۢا بَصِيرًا","category":["76 (Al-Insan)","Al-Insan","Surah Al-Insan"],"ayahNumber":5593,"juzNumber":29,"footnotes":"","lang":"rn"},{"name":"76:3","price":"Mu vy’ukuri, Twaramumenyesheje Turanamutomorera inzira y’ubugororotsi n’iy’ubuhuvyi, iy’ivyiza n’iy’ibibi. Kubera ivyo rero, ashobora guhitamwo kwemera Imana Allah, agashima ivyiza Yamuhaye, canke akagarariza Iyamuremye, agahakana inema zayo.","arabic":"إِنَّا هَدَيۡنَٰهُ ٱلسَّبِيلَ إِمَّا شَاكِرٗا وَإِمَّا كَفُورًا","category":["76 (Al-Insan)","Al-Insan","Surah Al-Insan"],"ayahNumber":5594,"juzNumber":29,"footnotes":"","lang":"rn"},{"name":"76:4","price":"Mu vy’ukuri, Twarateguriye abagarariji amapingu bazoboheshwa ku maguru, hamwe n’iminyororo bazoboheshwa amaboko yabo mw’izosi, Twarabateguriye n’umuriro wama wegenyejwe.","arabic":"إِنَّآ أَعۡتَدۡنَا لِلۡكَٰفِرِينَ سَلَٰسِلَاْ وَأَغۡلَٰلٗا وَسَعِيرًا","category":["76 (Al-Insan)","Al-Insan","Surah Al-Insan"],"ayahNumber":5595,"juzNumber":29,"footnotes":"","lang":"rn"},{"name":"76:5","price":"Mu vy’ukuri aberanda bagamburukira Imana Allah, bazonywa mu Bwami bw’ijuru inzoga itaboreza ivanzwe na “Kaafuuri[1]”.","arabic":"إِنَّ ٱلۡأَبۡرَارَ يَشۡرَبُونَ مِن كَأۡسٖ كَانَ مِزَاجُهَا كَافُورًا","category":["76 (Al-Insan)","Al-Insan","Surah Al-Insan"],"ayahNumber":5596,"juzNumber":29,"footnotes":"[1] Kaafuuri, ni umwambiro uzoha ibinyobwa akanovera n’akamoto keza.","lang":"rn"},{"name":"76:6","price":"Ivyo binyobwa, ni iriba riri mu Bwami bw’ijuru, aho abaja b’Imana Allah bicisha bugufi bazonywera, bazoricira inzira baritumbereze aho bashaka;","arabic":"عَيۡنٗا يَشۡرَبُ بِهَا عِبَادُ ٱللَّهِ يُفَجِّرُونَهَا تَفۡجِيرٗا","category":["76 (Al-Insan)","Al-Insan","Surah Al-Insan"],"ayahNumber":5597,"juzNumber":29,"footnotes":"","lang":"rn"},{"name":"76:7","price":"Bakiri kw’isi rero, barubahiriza ivyo biyemeje “nadhri” bakabishira mu ngiro, bagatinya n'ibihano vyo ku musi, ivyago vyawo bizoba bihambaye, vyugarije hose;","arabic":"يُوفُونَ بِٱلنَّذۡرِ وَيَخَافُونَ يَوۡمٗا كَانَ شَرُّهُۥ مُسۡتَطِيرٗا","category":["76 (Al-Insan)","Al-Insan","Surah Al-Insan"],"ayahNumber":5598,"juzNumber":29,"footnotes":"","lang":"rn"},{"name":"76:8","price":"Bakanafungurira n’umukene, impfuvyi n’imbohe, mu gihe na bo nyene bakunda izo mfungurwa kandi banazikeneye;","arabic":"وَيُطۡعِمُونَ ٱلطَّعَامَ عَلَىٰ حُبِّهِۦ مِسۡكِينٗا وَيَتِيمٗا وَأَسِيرًا","category":["76 (Al-Insan)","Al-Insan","Surah Al-Insan"],"ayahNumber":5599,"juzNumber":29,"footnotes":"","lang":"rn"},{"name":"76:9","price":"Mu mitima yabo bakavuga bati: “Ni ukuri, Tubafunguriye ku bw’Imana Allah turondera indishi zayo, ntitubaronderako namba impembo canke gushimwa;","arabic":"إِنَّمَا نُطۡعِمُكُمۡ لِوَجۡهِ ٱللَّهِ لَا نُرِيدُ مِنكُمۡ جَزَآءٗ وَلَا شُكُورًا","category":["76 (Al-Insan)","Al-Insan","Surah Al-Insan"],"ayahNumber":5600,"juzNumber":29,"footnotes":"","lang":"rn"},{"name":"76:10","price":"Mu vy’ukuri, dutinya ibihano bivuye ku Mana yacu Rurema Allah, umusi umuntu azokwijirirwa mu maso n’iminkanyari myinshi, kubera intureka z’akataraboneka”.","arabic":"إِنَّا نَخَافُ مِن رَّبِّنَا يَوۡمًا عَبُوسٗا قَمۡطَرِيرٗا","category":["76 (Al-Insan)","Al-Insan","Surah Al-Insan"],"ayahNumber":5601,"juzNumber":29,"footnotes":"","lang":"rn"},{"name":"76:11","price":"Abo rero, Imana Allah Izobakingira intureka z’ibihano vy’uwo musi, Yongere Ibasayanganishe mu maso, Ibahe n’akamwemwe ku kandi ku mutima;","arabic":"فَوَقَىٰهُمُ ٱللَّهُ شَرَّ ذَٰلِكَ ٱلۡيَوۡمِ وَلَقَّىٰهُمۡ نَضۡرَةٗ وَسُرُورٗا","category":["76 (Al-Insan)","Al-Insan","Surah Al-Insan"],"ayahNumber":5602,"juzNumber":29,"footnotes":"","lang":"rn"},{"name":"76:12","price":"Imana Allah Izonabahembera ukuntu bihanganye kw’isi, Ibahe Ubwami bw’ijuru n’impuzu z’iharire yoroshe;","arabic":"وَجَزَىٰهُم بِمَا صَبَرُواْ جَنَّةٗ وَحَرِيرٗا","category":["76 (Al-Insan)","Al-Insan","Surah Al-Insan"],"ayahNumber":5603,"juzNumber":29,"footnotes":"","lang":"rn"},{"name":"76:13","price":"Bazoba bicaye ku bitanda vy'iteka bisharije, biteye igomwe, akayaga keza kabaca irya n’ino, ntibazokwumva ubushuhe bw’izuba canke igikonyozi vy’umurengera;","arabic":"مُّتَّكِـِٔينَ فِيهَا عَلَى ٱلۡأَرَآئِكِۖ لَا يَرَوۡنَ فِيهَا شَمۡسٗا وَلَا زَمۡهَرِيرٗا","category":["76 (Al-Insan)","Al-Insan","Surah Al-Insan"],"ayahNumber":5604,"juzNumber":29,"footnotes":"","lang":"rn"},{"name":"76:14","price":"Bazoba bari mu gatutu k’ibiti vy’aho kari hafi, ivyamwa vya nya biti bizoba vyoroshe kwamura.","arabic":"وَدَانِيَةً عَلَيۡهِمۡ ظِلَٰلُهَا وَذُلِّلَتۡ قُطُوفُهَا تَذۡلِيلٗا","category":["76 (Al-Insan)","Al-Insan","Surah Al-Insan"],"ayahNumber":5605,"juzNumber":29,"footnotes":"","lang":"rn"},{"name":"76:15","price":"Bazohabwa n’abakozi babahereza ku masahani no mu birahuri vy’umwakaka;","arabic":"وَيُطَافُ عَلَيۡهِم بِـَٔانِيَةٖ مِّن فِضَّةٖ وَأَكۡوَابٖ كَانَتۡ قَوَارِيرَا۠","category":["76 (Al-Insan)","Al-Insan","Surah Al-Insan"],"ayahNumber":5606,"juzNumber":29,"footnotes":"","lang":"rn"},{"name":"76:16","price":"Ibirahuri vy’umwakaka bibonerana, birimwo ibinyobwa bipimwe neza ku rugero rw’inyota y’umunywi.","arabic":"قَوَارِيرَاْ مِن فِضَّةٖ قَدَّرُوهَا تَقۡدِيرٗا","category":["76 (Al-Insan)","Al-Insan","Surah Al-Insan"],"ayahNumber":5607,"juzNumber":29,"footnotes":"","lang":"rn"},{"name":"76:17","price":"Aho mu Bwami bw’ijuru, bazoherezwa inzoga itaboreza ivanzwe n’itangawizi.","arabic":"وَيُسۡقَوۡنَ فِيهَا كَأۡسٗا كَانَ مِزَاجُهَا زَنجَبِيلًا","category":["76 (Al-Insan)","Al-Insan","Surah Al-Insan"],"ayahNumber":5608,"juzNumber":29,"footnotes":"","lang":"rn"},{"name":"76:18","price":"Yengeshejwe amazi y’akanovera y’iriba “Salsabiil”, amanuka neza mu muhogo ata gakatsi.","arabic":"عَيۡنٗا فِيهَا تُسَمَّىٰ سَلۡسَبِيلٗا","category":["76 (Al-Insan)","Al-Insan","Surah Al-Insan"],"ayahNumber":5609,"juzNumber":29,"footnotes":"","lang":"rn"},{"name":"76:19","price":"Bazoba bakikijwe n’imisore myiza ibahereza, ikurakuranwa, iri mu runganwe rumwe, idasaza. Uyibonye, ku bwiza bwayo wogira ngo ni “lulu[2]” zisanzajwe mu Bwami bw’ijuru.","arabic":"۞ وَيَطُوفُ عَلَيۡهِمۡ وِلۡدَٰنٞ مُّخَلَّدُونَ إِذَا رَأَيۡتَهُمۡ حَسِبۡتَهُمۡ لُؤۡلُؤٗا مَّنثُورٗا","category":["76 (Al-Insan)","Al-Insan","Surah Al-Insan"],"ayahNumber":5610,"juzNumber":29,"footnotes":"[2] Lulu, ni ubwoko bw’ubutare bwiburungushuye, bucukurwa mw’ibahari, bukaba buboneka mu binyabuzima biba musi yaryo, bukagira amabara atandukanye; nk’ibara ryera, iryirabura, n’ayandi. Ni ubutare buzimvye cane.","lang":"rn"},{"name":"76:20","price":"Aho ubonye hose muri nya Bwami, ubona inema z’akaroruhore n’ubwami bunini buhimbaye.","arabic":"وَإِذَا رَأَيۡتَ ثَمَّ رَأَيۡتَ نَعِيمٗا وَمُلۡكٗا كَبِيرًا","category":["76 (Al-Insan)","Al-Insan","Surah Al-Insan"],"ayahNumber":5611,"juzNumber":29,"footnotes":"","lang":"rn"},{"name":"76:21","price":"Bazoba bambaye impuzu z’iharire yoroshe y’urwatsi rubisi, baheze barenzeko n’izindi z'iharire iremereye, bazonaberwa mu kwambikwa imiringa y’umwakaka. Hamwe n’ivyo vyose rero, Imana yabo Rurema Allah, Izobaha ikinyobwa gisukuye, kitagira agakatsi;","arabic":"عَٰلِيَهُمۡ ثِيَابُ سُندُسٍ خُضۡرٞ وَإِسۡتَبۡرَقٞۖ وَحُلُّوٓاْ أَسَاوِرَ مِن فِضَّةٖ وَسَقَىٰهُمۡ رَبُّهُمۡ شَرَابٗا طَهُورًا","category":["76 (Al-Insan)","Al-Insan","Surah Al-Insan"],"ayahNumber":5612,"juzNumber":29,"footnotes":"","lang":"rn"},{"name":"76:22","price":"Maze babwirwe bati: “Mu vy’ukuri, iyi ni yo mpembo yanyu, ibikorwa vyanyu vyarashimwe n’Imana Allah”.","arabic":"إِنَّ هَٰذَا كَانَ لَكُمۡ جَزَآءٗ وَكَانَ سَعۡيُكُم مَّشۡكُورًا","category":["76 (Al-Insan)","Al-Insan","Surah Al-Insan"],"ayahNumber":5613,"juzNumber":29,"footnotes":"","lang":"rn"},{"name":"76:23","price":"Ntumwa y’Imana! Mu vy’ukuri Twebwe Allah, Twaguhishuriye Qor’ani ibicebice, kugira wibutse ibiremwa, uheze uremeshe abemeramana, ugabishe n’abagarariji.","arabic":"إِنَّا نَحۡنُ نَزَّلۡنَا عَلَيۡكَ ٱلۡقُرۡءَانَ تَنزِيلٗا","category":["76 (Al-Insan)","Al-Insan","Surah Al-Insan"],"ayahNumber":5614,"juzNumber":29,"footnotes":"","lang":"rn"},{"name":"76:24","price":"Kubera ivyo rero, ihanganire ingingo y’Imana yawe Rurema Allah ku vyagezwe kuri wewe, uheze uyishime, maze ubandanye ushikirize ubutumwa bwayo, kandi ntukagamburukire umunyavyaha canke umugarariji n’umwe mu babangikanyamana.","arabic":"فَٱصۡبِرۡ لِحُكۡمِ رَبِّكَ وَلَا تُطِعۡ مِنۡهُمۡ ءَاثِمًا أَوۡ كَفُورٗا","category":["76 (Al-Insan)","Al-Insan","Surah Al-Insan"],"ayahNumber":5615,"juzNumber":29,"footnotes":"","lang":"rn"},{"name":"76:25","price":"Kandi wibuke kuguma uninahaza Imana yawe Rurema Allah no kuyisaba mu gitondo no ku mugoroba.","arabic":"وَٱذۡكُرِ ٱسۡمَ رَبِّكَ بُكۡرَةٗ وَأَصِيلٗا","category":["76 (Al-Insan)","Al-Insan","Surah Al-Insan"],"ayahNumber":5616,"juzNumber":29,"footnotes":"","lang":"rn"},{"name":"76:26","price":"Mw’ijoro naho, urubamira Imana Allah (usujudu), uheze usenge mu gicugu uyininahaza umwanya munini.","arabic":"وَمِنَ ٱلَّيۡلِ فَٱسۡجُدۡ لَهُۥ وَسَبِّحۡهُ لَيۡلٗا طَوِيلًا","category":["76 (Al-Insan)","Al-Insan","Surah Al-Insan"],"ayahNumber":5617,"juzNumber":29,"footnotes":"","lang":"rn"},{"name":"76:27","price":"Mu vy’ukuri, abo babangikanyamana bakunda ivy’isi, bakavyitwararika cane, bakareka kwitegurira umusi w’umuhero w’isi uremereye.","arabic":"إِنَّ هَٰٓؤُلَآءِ يُحِبُّونَ ٱلۡعَاجِلَةَ وَيَذَرُونَ وَرَآءَهُمۡ يَوۡمٗا ثَقِيلٗا","category":["76 (Al-Insan)","Al-Insan","Surah Al-Insan"],"ayahNumber":5618,"juzNumber":29,"footnotes":"","lang":"rn"},{"name":"76:28","price":"Mu vy’ukuri, ni Twebwe Allah Twabaremye, Turaheza Dukomeza ibihimba vy’imibiri yabo. Mu gihe rero Twoshaka, Twobarigita, Tukarema abandi nkabo bagamburukira Imana Allah kubarusha.","arabic":"نَّحۡنُ خَلَقۡنَٰهُمۡ وَشَدَدۡنَآ أَسۡرَهُمۡۖ وَإِذَا شِئۡنَا بَدَّلۡنَآ أَمۡثَٰلَهُمۡ تَبۡدِيلًا","category":["76 (Al-Insan)","Al-Insan","Surah Al-Insan"],"ayahNumber":5619,"juzNumber":29,"footnotes":"","lang":"rn"},{"name":"76:29","price":"Mu vy’ukuri iki gisomwa, ni urwibutso ku biremwa, uwoshaka ineza kw’isi no mu buzima bw’inyuma yo gupfa rero, yogira ukwemera Imana Allah inzira imushikana ku mbabazi n’ishimwa vy’Imana yiwe Rurema Allah.","arabic":"إِنَّ هَٰذِهِۦ تَذۡكِرَةٞۖ فَمَن شَآءَ ٱتَّخَذَ إِلَىٰ رَبِّهِۦ سَبِيلٗا","category":["76 (Al-Insan)","Al-Insan","Surah Al-Insan"],"ayahNumber":5620,"juzNumber":29,"footnotes":"","lang":"rn"},{"name":"76:30","price":"Kanatsinda, nta co mwoshaka gushikako mu vyo mukora vyose ngo gishoboke, kiretse mu gihe Imana Allah Ibishatse. Mu vy’ukuri Imana Allah, Yamye ari Nyenubumenyikurivyose, Irazi umwe wese muri mwebwe kurusha, Intungane mu vyo Ikora.","arabic":"وَمَا تَشَآءُونَ إِلَّآ أَن يَشَآءَ ٱللَّهُۚ إِنَّ ٱللَّهَ كَانَ عَلِيمًا حَكِيمٗا","category":["76 (Al-Insan)","Al-Insan","Surah Al-Insan"],"ayahNumber":5621,"juzNumber":29,"footnotes":"","lang":"rn"},{"name":"76:31","price":"Ishira mu mpuhwe zayo uwo Ishaka mu baja bayo. Nayo abirenganije mu kurenga ku mabwirizwa yayo, Yarabateguriye ibihano bibabaza cane.","arabic":"يُدۡخِلُ مَن يَشَآءُ فِي رَحۡمَتِهِۦۚ وَٱلظَّٰلِمِينَ أَعَدَّ لَهُمۡ عَذَابًا أَلِيمَۢا","category":["76 (Al-Insan)","Al-Insan","Surah Al-Insan"],"ayahNumber":5622,"juzNumber":29,"footnotes":"","lang":"rn"}],"chapter":["76 (Al-Insan)","Al-Insan","Surah Al-Insan","Chapter Al-Insan","Insan","Surah Insan","Chapter Insan","Al Insan","Surah Al Insan","Chapter Al Insan","Surah 76","Chapter 76","Man","الإنسان"]}