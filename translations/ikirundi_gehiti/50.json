{"data":[{"name":"50:1","price":"Qaaf[1]. Jewe Allah, Ndarahiye kuri iyi Qor’ani y’iteka n’icubahiro, ko Intumwa Muhamadi ari imvugakuri mu vyo ishikiriza;","arabic":"قٓۚ وَٱلۡقُرۡءَانِ ٱلۡمَجِيدِ","category":["50 (Qaf)","Qaf","Surah Qaf"],"ayahNumber":4631,"juzNumber":26,"footnotes":"[1] Raba insiguro y’indome zitangura mu ntango y’Igisomwa Al-Baqara.","lang":"rn"},{"name":"50:2","price":"Ahubwo abahakanye bivuye inyuma Intumwa (nyakugira amahoro n’impuhwe z’Imana Allah), batangajwe n’uko muri bo harungitswe Umugabisha abagabisha ku bihano vy’Imana Allah, maze abagararije Imana Allah n’Intumwa yayo baca bavuga bitangaza bati: “Iki, ni ikintu gitangaje pe!","arabic":"بَلۡ عَجِبُوٓاْ أَن جَآءَهُم مُّنذِرٞ مِّنۡهُمۡ فَقَالَ ٱلۡكَٰفِرُونَ هَٰذَا شَيۡءٌ عَجِيبٌ","category":["50 (Qaf)","Qaf","Surah Qaf"],"ayahNumber":4632,"juzNumber":26,"footnotes":"","lang":"rn"},{"name":"50:3","price":"Mbega burya nitwapfa tugacika ivu n’amagufa mu kuzimu, tuzoheza dusubizwe ubuzima tuzuke koko! Yemwe! Iryo zuka rero, riri kure nk’ukwezi, ntiribaho”.","arabic":"أَءِذَا مِتۡنَا وَكُنَّا تُرَابٗاۖ ذَٰلِكَ رَجۡعُۢ بَعِيدٞ","category":["50 (Qaf)","Qaf","Surah Qaf"],"ayahNumber":4633,"juzNumber":26,"footnotes":"","lang":"rn"},{"name":"50:4","price":"Ni ukuri Twebwe Allah, Turazi neza ibibora mu mibiri yabo bigahinduka ivu, maze isi ikabinunuza; Turafise rero n’Igitabu nyezina kibungabunzwe, canditswemwo ivyagezwe kuri bo n’ishirwa mu ngiro ryavyo “Lawhu Mahfuudhw”.","arabic":"قَدۡ عَلِمۡنَا مَا تَنقُصُ ٱلۡأَرۡضُ مِنۡهُمۡۖ وَعِندَنَا كِتَٰبٌ حَفِيظُۢ","category":["50 (Qaf)","Qaf","Surah Qaf"],"ayahNumber":4634,"juzNumber":26,"footnotes":"","lang":"rn"},{"name":"50:5","price":"Ahubwo rero, ababangikanyamana barahakanye bivuye inyuma Qor’ani igihe ibashikiriye, baraheza baguma bajuragirika mu vyiyumviro, batazi ico bafata n’ico bareka hagati y'ukwemera no guhakana.","arabic":"بَلۡ كَذَّبُواْ بِٱلۡحَقِّ لَمَّا جَآءَهُمۡ فَهُمۡ فِيٓ أَمۡرٖ مَّرِيجٍ","category":["50 (Qaf)","Qaf","Surah Qaf"],"ayahNumber":4635,"juzNumber":26,"footnotes":"","lang":"rn"},{"name":"50:6","price":"Mbega aho bahakana izurwa ry’ibiremwa, ntibabona ijuru rihanitse hejuru yabo, ukuntu Twebwe Allah Twaryubatse riringaniye, Turaheza Turishariza n’inyenyeri zakaka, ata n’akanenge woribonamwo!","arabic":"أَفَلَمۡ يَنظُرُوٓاْ إِلَى ٱلسَّمَآءِ فَوۡقَهُمۡ كَيۡفَ بَنَيۡنَٰهَا وَزَيَّنَّٰهَا وَمَا لَهَا مِن فُرُوجٖ","category":["50 (Qaf)","Qaf","Surah Qaf"],"ayahNumber":4636,"juzNumber":26,"footnotes":"","lang":"rn"},{"name":"50:7","price":"Mbega, ntibabona n’isi nyene ko Twayaguye, maze Turayisasa, Tuyigirako n’imisozi iyigumije nk’imambo ku kwanka ko yobajegeza, Turaheza Tuyimereshako n’ubwoko bwose bw’ivyimeza bibereye ijisho!","arabic":"وَٱلۡأَرۡضَ مَدَدۡنَٰهَا وَأَلۡقَيۡنَا فِيهَا رَوَٰسِيَ وَأَنۢبَتۡنَا فِيهَا مِن كُلِّ زَوۡجِۭ بَهِيجٖ","category":["50 (Qaf)","Qaf","Surah Qaf"],"ayahNumber":4637,"juzNumber":26,"footnotes":"","lang":"rn"},{"name":"50:8","price":"Ivyo vyose rero, Twabiremye kugira Dukebure Twongere Twibutse uwo wese ashaka kugaruka ku Mana Allah;","arabic":"تَبۡصِرَةٗ وَذِكۡرَىٰ لِكُلِّ عَبۡدٖ مُّنِيبٖ","category":["50 (Qaf)","Qaf","Surah Qaf"],"ayahNumber":4638,"juzNumber":26,"footnotes":"","lang":"rn"},{"name":"50:9","price":"Twaranatumye hagwa n’amazi y’imvura avuye mu bicu azananye mu kirere abafitiye akamaro kanini, maze Tumeresha amashamba y’ibiti vyinshi, hamwe rero n’ibinyantete hakoreshejwe nya mazi;","arabic":"وَنَزَّلۡنَا مِنَ ٱلسَّمَآءِ مَآءٗ مُّبَٰرَكٗا فَأَنۢبَتۡنَا بِهِۦ جَنَّٰتٖ وَحَبَّ ٱلۡحَصِيدِ","category":["50 (Qaf)","Qaf","Surah Qaf"],"ayahNumber":4639,"juzNumber":26,"footnotes":"","lang":"rn"},{"name":"50:10","price":"Tumeresha n’ibiti vy’itende bikura bikaba birebire, biheka n’itende zihekeranye;","arabic":"وَٱلنَّخۡلَ بَاسِقَٰتٖ لَّهَا طَلۡعٞ نَّضِيدٞ","category":["50 (Qaf)","Qaf","Surah Qaf"],"ayahNumber":4640,"juzNumber":26,"footnotes":"","lang":"rn"},{"name":"50:11","price":"Ivyo vyose rero, Tukaba Twabimeresheje kugira bibesheho ibiremwa, kimwe cose ku co gikeneye. Twaranatotahaje isi hakoreshejwe nya mazi nyene, isi yari yagadutse igacika ubukumbagare, isubira kunagisha ibiterwa n’ivyimeza bitandukanye. Ni nk’ukwo nyene rero na mwe Tuzobasubiza kandi ubuzima mukazuka ku musi w’izuka.","arabic":"رِّزۡقٗا لِّلۡعِبَادِۖ وَأَحۡيَيۡنَا بِهِۦ بَلۡدَةٗ مَّيۡتٗاۚ كَذَٰلِكَ ٱلۡخُرُوجُ","category":["50 (Qaf)","Qaf","Surah Qaf"],"ayahNumber":4641,"juzNumber":26,"footnotes":"","lang":"rn"},{"name":"50:12","price":"Hambere y’ababangikanyamana b’Abakorayishi, harigeze guhakana abantu ba Nuhu, Beniriba na Bene Thamuudi barungikiwe Swalehe;","arabic":"كَذَّبَتۡ قَبۡلَهُمۡ قَوۡمُ نُوحٖ وَأَصۡحَٰبُ ٱلرَّسِّ وَثَمُودُ","category":["50 (Qaf)","Qaf","Surah Qaf"],"ayahNumber":4642,"juzNumber":26,"footnotes":"","lang":"rn"},{"name":"50:13","price":"Bene Aadi barungikiwe Huudi, Firawuni yarungikiwe Musa, abantu ba Luutwi;","arabic":"وَعَادٞ وَفِرۡعَوۡنُ وَإِخۡوَٰنُ لُوطٖ","category":["50 (Qaf)","Qaf","Surah Qaf"],"ayahNumber":4643,"juzNumber":26,"footnotes":"","lang":"rn"},{"name":"50:14","price":"Abantu bo mu gisagara c’ibiti bitotahaye barungikiwe Shu’ayibu, hamwe rero n’abantu b’umwami wo muri Yemeni batazira Tubba’a[2]. Abo bose rero, barahakanye bivuye inyuma Intumwa barungikiwe, gutyo bashikirwa n’inkurikizi zo kutumva ukubihaniza kwanje Jewe Allah, Nca Ndabahana vy’akarorero.","arabic":"وَأَصۡحَٰبُ ٱلۡأَيۡكَةِ وَقَوۡمُ تُبَّعٖۚ كُلّٞ كَذَّبَ ٱلرُّسُلَ فَحَقَّ وَعِيدِ","category":["50 (Qaf)","Qaf","Surah Qaf"],"ayahNumber":4644,"juzNumber":26,"footnotes":"[2] Tubba’a, ni itazirano ryahabwa umwami uwo ari we wese mu bami batwara igihugu ca Yemeni aho hambere hahise.","lang":"rn"},{"name":"50:15","price":"Mbega none, bibaza ko Twananiwe kurema ibiremwa Twaremye na mbere ata n’ico Turinze kurabirako, ku buryo Twonanirwa no kubisubiza kandi ubuzima ngo bizuke vyaramaze guhona! Kira noneho, ivyo ntivyotunanira. Ukuri, ni uko ababangikanyamana bo bafise amakenga ku kuntu izurwa ry’ibiremwa ryoshoboka kandi vyaramaze gupfa.","arabic":"أَفَعَيِينَا بِٱلۡخَلۡقِ ٱلۡأَوَّلِۚ بَلۡ هُمۡ فِي لَبۡسٖ مِّنۡ خَلۡقٖ جَدِيدٖ","category":["50 (Qaf)","Qaf","Surah Qaf"],"ayahNumber":4645,"juzNumber":26,"footnotes":"","lang":"rn"},{"name":"50:16","price":"Ni ukuri Twebwe Allah, Twaremye umuntu Tuzi neza ivyo umushaha wiwe umwosha. Kira noneho, Turi no hafi yiwe cane kurusha umutsi mukuru wo kw’izosi ufitaniye imihora n’umutima;","arabic":"وَلَقَدۡ خَلَقۡنَا ٱلۡإِنسَٰنَ وَنَعۡلَمُ مَا تُوَسۡوِسُ بِهِۦ نَفۡسُهُۥۖ وَنَحۡنُ أَقۡرَبُ إِلَيۡهِ مِنۡ حَبۡلِ ٱلۡوَرِيدِ","category":["50 (Qaf)","Qaf","Surah Qaf"],"ayahNumber":4646,"juzNumber":26,"footnotes":"","lang":"rn"},{"name":"50:17","price":"Igihe abamalayika babiri baba bari iburyo n’ibubamfu, maze uwuri iburyo akandika ibikorwa vy'umuntu vyiza, uwuri ibubamfu na we akandika ibikorwa vyiwe bibi;","arabic":"إِذۡ يَتَلَقَّى ٱلۡمُتَلَقِّيَانِ عَنِ ٱلۡيَمِينِ وَعَنِ ٱلشِّمَالِ قَعِيدٞ","category":["50 (Qaf)","Qaf","Surah Qaf"],"ayahNumber":4647,"juzNumber":26,"footnotes":"","lang":"rn"},{"name":"50:18","price":"Nta n’ijambo na rimwe riva mu kanwa kiwe, kiretse ko aba afise umumalayika amucungereye aheza akaryandika, akaba ari na co gusa ajejwe;","arabic":"مَّا يَلۡفِظُ مِن قَوۡلٍ إِلَّا لَدَيۡهِ رَقِيبٌ عَتِيدٞ","category":["50 (Qaf)","Qaf","Surah Qaf"],"ayahNumber":4648,"juzNumber":26,"footnotes":"","lang":"rn"},{"name":"50:19","price":"Yashikirwa n’ibimenyetso vy’ukuri vy’uko ari ku mpfiro, akabwirwa ati: “Ewe muntu! Ico ni co wahora uhunga utinya ko kigushikira”;","arabic":"وَجَآءَتۡ سَكۡرَةُ ٱلۡمَوۡتِ بِٱلۡحَقِّۖ ذَٰلِكَ مَا كُنتَ مِنۡهُ تَحِيدُ","category":["50 (Qaf)","Qaf","Surah Qaf"],"ayahNumber":4649,"juzNumber":26,"footnotes":"","lang":"rn"},{"name":"50:20","price":"Maze inzamba igira kabiri yo kuzurwa kw’ibiremwa ivuzwe. Uwo rero ni wo musi w’izuka, Imana Allah Yasezeraniye abagarariji ko utegerezwa gushika;","arabic":"وَنُفِخَ فِي ٱلصُّورِۚ ذَٰلِكَ يَوۡمُ ٱلۡوَعِيدِ","category":["50 (Qaf)","Qaf","Surah Qaf"],"ayahNumber":4650,"juzNumber":26,"footnotes":"","lang":"rn"},{"name":"50:21","price":"Umuntu wese rero kuri uwo musi, azoza ari kumwe n’abamalayika babiri; umwe azoba amushoreye, awundi na we akazoba aje kumwagiriza ku vyo yakoze kw’isi.","arabic":"وَجَآءَتۡ كُلُّ نَفۡسٖ مَّعَهَا سَآئِقٞ وَشَهِيدٞ","category":["50 (Qaf)","Qaf","Surah Qaf"],"ayahNumber":4651,"juzNumber":26,"footnotes":"","lang":"rn"},{"name":"50:22","price":"Aheze abwirwe ati: “Ni ukuri, wari waragoswe ku vyo wiboneye kuri uno musi, maze Twebwe Allah Tugukurirako ipaziya ku buryo amaso yawe kuri uno musi abona ata guhwihwisha”.","arabic":"لَّقَدۡ كُنتَ فِي غَفۡلَةٖ مِّنۡ هَٰذَا فَكَشَفۡنَا عَنكَ غِطَآءَكَ فَبَصَرُكَ ٱلۡيَوۡمَ حَدِيدٞ","category":["50 (Qaf)","Qaf","Surah Qaf"],"ayahNumber":4652,"juzNumber":26,"footnotes":"","lang":"rn"},{"name":"50:23","price":"Umumalayika yamugendanira yandika ivyo akora, azomwagiriza ati: “Ng’ibi ivyo wakoze ndabifise kandi birabungabunzwe, biranditswe”.","arabic":"وَقَالَ قَرِينُهُۥ هَٰذَا مَا لَدَيَّ عَتِيدٌ","category":["50 (Qaf)","Qaf","Surah Qaf"],"ayahNumber":4653,"juzNumber":26,"footnotes":"","lang":"rn"},{"name":"50:24","price":"Imana Allah Imaze gutunganiriza ibiremwa, Izobwira nya bamalayika babiri Iti: “Nimuterere muri Jahannamu umuhakanyi uwo ari we wese yimonogoje mu bugarariji, intumva mu kurenga ku mabwirizwa;","arabic":"أَلۡقِيَا فِي جَهَنَّمَ كُلَّ كَفَّارٍ عَنِيدٖ","category":["50 (Qaf)","Qaf","Surah Qaf"],"ayahNumber":4654,"juzNumber":26,"footnotes":"","lang":"rn"},{"name":"50:25","price":"Akaba n’impfumbasi itigera itanga namba mu matungo yayo, yahonyanga agateka k’abandi, ikarenga no ku mabwirizwa, yamana amakenga ku vyo yasezeraniwe no mu vyo yihanijweko;","arabic":"مَّنَّاعٖ لِّلۡخَيۡرِ مُعۡتَدٖ مُّرِيبٍ","category":["50 (Qaf)","Qaf","Surah Qaf"],"ayahNumber":4655,"juzNumber":26,"footnotes":"","lang":"rn"},{"name":"50:26","price":"Uwabangikanije Imana Allah n’iyindi mana, nimumuterere mu bihano bikaze vya Jahannamu”;","arabic":"ٱلَّذِي جَعَلَ مَعَ ٱللَّهِ إِلَٰهًا ءَاخَرَ فَأَلۡقِيَاهُ فِي ٱلۡعَذَابِ ٱلشَّدِيدِ","category":["50 (Qaf)","Qaf","Surah Qaf"],"ayahNumber":4656,"juzNumber":26,"footnotes":"","lang":"rn"},{"name":"50:27","price":"Shetani yamwama hafi mu kumwosha nabi, izomwihakana maze ivuge iti: “Mana yacu Rurema Allah! Sinigeze ndamuhubisha, ariko yari asanzwe ari mu muzimagiza uri kure cane y’ukuri”.","arabic":"۞ قَالَ قَرِينُهُۥ رَبَّنَا مَآ أَطۡغَيۡتُهُۥ وَلَٰكِن كَانَ فِي ضَلَٰلِۭ بَعِيدٖ","category":["50 (Qaf)","Qaf","Surah Qaf"],"ayahNumber":4657,"juzNumber":26,"footnotes":"","lang":"rn"},{"name":"50:28","price":"Imana Allah Izovuga Iti: “Nimukazibe! Nta kamaro ko gutanako imiragwe imbere yanje mu gihe Nabasezeraniye kw’isi ko umugarariji azohanwa;","arabic":"قَالَ لَا تَخۡتَصِمُواْ لَدَيَّ وَقَدۡ قَدَّمۡتُ إِلَيۡكُم بِٱلۡوَعِيدِ","category":["50 (Qaf)","Qaf","Surah Qaf"],"ayahNumber":4658,"juzNumber":26,"footnotes":"","lang":"rn"},{"name":"50:29","price":"Sinisubirako mw’ijambo, kanatsinda Jewe Allah, sindenganya n’umwe mu biremwa ngo Ndamuhanire icaha c’uwundi”.","arabic":"مَا يُبَدَّلُ ٱلۡقَوۡلُ لَدَيَّ وَمَآ أَنَا۠ بِظَلَّٰمٖ لِّلۡعَبِيدِ","category":["50 (Qaf)","Qaf","Surah Qaf"],"ayahNumber":4659,"juzNumber":26,"footnotes":"","lang":"rn"},{"name":"50:30","price":"Ntumwa y’Imana! Ibutsa abo warungitsweko umusi Twebwe Allah Twabwiye Jahannamu Duti: “Mbega wuzuye!”; Jahannamu na yo ikishura iti: “Hoba hariho inyongera mu bantu no mu Majini ngo mumpe!”, Imana Allah Ice Iyishiramwo ikirenge cayo, maze na yo ubwo nyene ice icureha ivuga iti: “Geza aho nakwiwe, nakwiwe, namaze kwuzura, nta n’inyongera nkeneye”.","arabic":"يَوۡمَ نَقُولُ لِجَهَنَّمَ هَلِ ٱمۡتَلَأۡتِ وَتَقُولُ هَلۡ مِن مَّزِيدٖ","category":["50 (Qaf)","Qaf","Surah Qaf"],"ayahNumber":4660,"juzNumber":26,"footnotes":"","lang":"rn"},{"name":"50:31","price":"Ubwami bw’ijuru buzokwegerezwa hafi y’abagamburukiramana, maze babwitegereze akamwemwe ku kandi kabasya;","arabic":"وَأُزۡلِفَتِ ٱلۡجَنَّةُ لِلۡمُتَّقِينَ غَيۡرَ بَعِيدٍ","category":["50 (Qaf)","Qaf","Surah Qaf"],"ayahNumber":4661,"juzNumber":26,"footnotes":"","lang":"rn"},{"name":"50:32","price":"Bace babwirwa bati: “Ubu, ni bwo Bwami mwasezeraniwe ko buzohabwa uwo wese yigaya ku vyaha vyiwe, akabungabunga n’ivyo yasezeraniye Imana Allah;","arabic":"هَٰذَا مَا تُوعَدُونَ لِكُلِّ أَوَّابٍ حَفِيظٖ","category":["50 (Qaf)","Qaf","Surah Qaf"],"ayahNumber":4662,"juzNumber":26,"footnotes":"","lang":"rn"},{"name":"50:33","price":"Uwatinye Nyenimpuhwe kw’isi ataranamubona, maze akaza ku musi w’izuka, n’umutima wigaya”.","arabic":"مَّنۡ خَشِيَ ٱلرَّحۡمَٰنَ بِٱلۡغَيۡبِ وَجَآءَ بِقَلۡبٖ مُّنِيبٍ","category":["50 (Qaf)","Qaf","Surah Qaf"],"ayahNumber":4663,"juzNumber":26,"footnotes":"","lang":"rn"},{"name":"50:34","price":"Uyo rero ku musi w’izuka, azoba ari mu bemeramana bazobwirwa bati: “Nimwinjire ubwo Bwami mu mahoro mutekaniwe”. Uwu rero, ni wo musi w’ubuzima budahera;","arabic":"ٱدۡخُلُوهَا بِسَلَٰمٖۖ ذَٰلِكَ يَوۡمُ ٱلۡخُلُودِ","category":["50 (Qaf)","Qaf","Surah Qaf"],"ayahNumber":4664,"juzNumber":26,"footnotes":"","lang":"rn"},{"name":"50:35","price":"Bazoronswa muri Bwo ivyo bipfuza vyose, baranafiseyo n’izindi nema z’inyongera; iyihambaye muri zo, ikaba ari ukwibonera ukuri kwamye Imana Allah.","arabic":"لَهُم مَّا يَشَآءُونَ فِيهَا وَلَدَيۡنَا مَزِيدٞ","category":["50 (Qaf)","Qaf","Surah Qaf"],"ayahNumber":4665,"juzNumber":26,"footnotes":"","lang":"rn"},{"name":"50:36","price":"Hambere y’ababangikanyamana b’i Makka, hari n’imigwi y’abantu Twahoneje, bari bafise inguvu n’ukwiganza kubasumba; barashatse gutungwa n’ayo bameze bahungira mu bihugu hirya no hino ngo ntibahanwe. Mbega none, burya hari uworonka ubuhungiro ahungiramwo ibihano vy’Imana Allah!","arabic":"وَكَمۡ أَهۡلَكۡنَا قَبۡلَهُم مِّن قَرۡنٍ هُمۡ أَشَدُّ مِنۡهُم بَطۡشٗا فَنَقَّبُواْ فِي ٱلۡبِلَٰدِ هَلۡ مِن مَّحِيصٍ","category":["50 (Qaf)","Qaf","Surah Qaf"],"ayahNumber":4666,"juzNumber":26,"footnotes":"","lang":"rn"},{"name":"50:37","price":"Mu vy’ukuri muri iryo honywa ryabo rero, ni ukuri harimwo inkebuzo ku wufise umutima utahura, canke agatega amatwi umutima uri mu nda.","arabic":"إِنَّ فِي ذَٰلِكَ لَذِكۡرَىٰ لِمَن كَانَ لَهُۥ قَلۡبٌ أَوۡ أَلۡقَى ٱلسَّمۡعَ وَهُوَ شَهِيدٞ","category":["50 (Qaf)","Qaf","Surah Qaf"],"ayahNumber":4667,"juzNumber":26,"footnotes":"","lang":"rn"},{"name":"50:38","price":"Ni ukuri, Twaremye amajuru indwi n’isi hamwe n’ibiri hagati yavyo mu misi itandatu, kandi ntitwigeze Turuha namba[3].","arabic":"وَلَقَدۡ خَلَقۡنَا ٱلسَّمَٰوَٰتِ وَٱلۡأَرۡضَ وَمَا بَيۡنَهُمَا فِي سِتَّةِ أَيَّامٖ وَمَا مَسَّنَا مِن لُّغُوبٖ","category":["50 (Qaf)","Qaf","Surah Qaf"],"ayahNumber":4668,"juzNumber":26,"footnotes":"[3] Uwufise ubushobozi n’ububasha bwo kurema ivyo vyose, arashoboye no gusubiza ubuzima abapfuye, maze bakazuka.","lang":"rn"},{"name":"50:39","price":"Ntumwa y’Imana! Ihanganire rero ivyo abagarariji bavuga, uheze uremururire umushaha, uninahaze Imana yawe Rurema Allah mu kuyishimagiza, mw’isengesho ryo mu mutwenzi imbere yuko izuba riseruka, no mw’isengesho ryo ku muhingamo imbere yuko izuba rirenga;","arabic":"فَٱصۡبِرۡ عَلَىٰ مَا يَقُولُونَ وَسَبِّحۡ بِحَمۡدِ رَبِّكَ قَبۡلَ طُلُوعِ ٱلشَّمۡسِ وَقَبۡلَ ٱلۡغُرُوبِ","category":["50 (Qaf)","Qaf","Surah Qaf"],"ayahNumber":4669,"juzNumber":26,"footnotes":"","lang":"rn"},{"name":"50:40","price":"Maze uyininahaze mu kuyishimagiza no mw’isengesho ryo ku mugoroba bumaze guhwibira, wongere uyininahaze uyishimagiza mu nyuma y’amasengesho.","arabic":"وَمِنَ ٱلَّيۡلِ فَسَبِّحۡهُ وَأَدۡبَٰرَ ٱلسُّجُودِ","category":["50 (Qaf)","Qaf","Surah Qaf"],"ayahNumber":4670,"juzNumber":26,"footnotes":"","lang":"rn"},{"name":"50:41","price":"Ntumwa y’Imana! Urumviriza rero umusi umumalayika ajejwe kuvuza inzamba, umusi yayivugije ari hafi cane;","arabic":"وَٱسۡتَمِعۡ يَوۡمَ يُنَادِ ٱلۡمُنَادِ مِن مَّكَانٖ قَرِيبٖ","category":["50 (Qaf)","Qaf","Surah Qaf"],"ayahNumber":4671,"juzNumber":26,"footnotes":"","lang":"rn"},{"name":"50:42","price":"Umusi abantu bazokwumva vy’ukuri ijwi ry’inzamba igira kabiri; uwo rero ni wo musi, abantu bazozuka bava mu kuzimu.","arabic":"يَوۡمَ يَسۡمَعُونَ ٱلصَّيۡحَةَ بِٱلۡحَقِّۚ ذَٰلِكَ يَوۡمُ ٱلۡخُرُوجِ","category":["50 (Qaf)","Qaf","Surah Qaf"],"ayahNumber":4672,"juzNumber":26,"footnotes":"","lang":"rn"},{"name":"50:43","price":"Mu vy’ukuri, ni Twebwe Allah Dutanga ubuzima ku biremwa, maze bikabaho; ni na Twebwe nyene Tubwaka nya biremwa maze bigapfa, ni no kuri Twebwe rero ibiremwa vyose bizosubira kugira bihemberwe ivyo vyakoze;","arabic":"إِنَّا نَحۡنُ نُحۡيِۦ وَنُمِيتُ وَإِلَيۡنَا ٱلۡمَصِيرُ","category":["50 (Qaf)","Qaf","Surah Qaf"],"ayahNumber":4673,"juzNumber":26,"footnotes":"","lang":"rn"},{"name":"50:44","price":"Umusi isi yasataguritse kugira abapfuye bazuke, maze bagasokoroka banyaragasa bitaba umuraritsi, iryo yegerenywa ry’ibiremwa rero, kuri Twebwe riroroshe cane.","arabic":"يَوۡمَ تَشَقَّقُ ٱلۡأَرۡضُ عَنۡهُمۡ سِرَاعٗاۚ ذَٰلِكَ حَشۡرٌ عَلَيۡنَا يَسِيرٞ","category":["50 (Qaf)","Qaf","Surah Qaf"],"ayahNumber":4674,"juzNumber":26,"footnotes":"","lang":"rn"},{"name":"50:45","price":"Twebwe Turazi neza ibivugwa n’ababangikanyamana mu kurementanya no mu guhakana Aayah n’ivyemezo vyacu. Ntumwa y’Imana! Kandi wewe, ntujejwe namba kubahatira kuba abislamu, ahubwo ujejwe ishikirizabutumwa; ibutsa rero ukoresheje Qor’ani, uwutinya akaniyubara ukwihaniza kwanje ku bihano vyo ku musi w’izuka.","arabic":"نَّحۡنُ أَعۡلَمُ بِمَا يَقُولُونَۖ وَمَآ أَنتَ عَلَيۡهِم بِجَبَّارٖۖ فَذَكِّرۡ بِٱلۡقُرۡءَانِ مَن يَخَافُ وَعِيدِ","category":["50 (Qaf)","Qaf","Surah Qaf"],"ayahNumber":4675,"juzNumber":26,"footnotes":"","lang":"rn"}],"chapter":["50 (Qaf)","Qaf","Surah Qaf","Chapter Qaf","Surah 50","Chapter 50","Qaf","ق"]}