{"data":[{"name":"78:1","price":"Ababangikanyamana, babazanya ku nkuru nyabaki?","arabic":"عَمَّ يَتَسَآءَلُونَ","category":["78 (An-Naba)","An-Naba","Surah An-Naba"],"ayahNumber":5673,"juzNumber":30,"footnotes":"","lang":"rn"},{"name":"78:2","price":"Babazanya ku nkuru ihambaye y’umusi w’izuka ry’ibiremwa, ivugwa muri Qor’ani ntagatifu;","arabic":"عَنِ ٱلنَّبَإِ ٱلۡعَظِيمِ","category":["78 (An-Naba)","An-Naba","Surah An-Naba"],"ayahNumber":5674,"juzNumber":30,"footnotes":"","lang":"rn"},{"name":"78:3","price":"Ari yo badahurizako bigatuma bayihakana bivuye inyuma.","arabic":"ٱلَّذِي هُمۡ فِيهِ مُخۡتَلِفُونَ","category":["78 (An-Naba)","An-Naba","Surah An-Naba"],"ayahNumber":5675,"juzNumber":30,"footnotes":"","lang":"rn"},{"name":"78:4","price":"Nibateshwe bate, barahumba! Bitebe bitebuke, bazomenya ukuri kw’iyo nkuru igihe babonye inkurikizi z’igarariza ryabo ku musi w’izuka.","arabic":"كَلَّا سَيَعۡلَمُونَ","category":["78 (An-Naba)","An-Naba","Surah An-Naba"],"ayahNumber":5676,"juzNumber":30,"footnotes":"","lang":"rn"},{"name":"78:5","price":"Eka, nibateshwe bate, barahumba! Kandi nibageze aho uguhakana! Bitebe bitebuke, bazomenya ukuri kwa Qor’ani n’ukw’izuka rivugwa muri yo.","arabic":"ثُمَّ كَلَّا سَيَعۡلَمُونَ","category":["78 (An-Naba)","An-Naba","Surah An-Naba"],"ayahNumber":5677,"juzNumber":30,"footnotes":"","lang":"rn"},{"name":"78:6","price":"Mbega Twebwe Allah, ntitwagize isi nk’isaso!","arabic":"أَلَمۡ نَجۡعَلِ ٱلۡأَرۡضَ مِهَٰدٗا","category":["78 (An-Naba)","An-Naba","Surah An-Naba"],"ayahNumber":5678,"juzNumber":30,"footnotes":"","lang":"rn"},{"name":"78:7","price":"Tugira n’imisozi nk’imambo ziyigumya!","arabic":"وَٱلۡجِبَالَ أَوۡتَادٗا","category":["78 (An-Naba)","An-Naba","Surah An-Naba"],"ayahNumber":5679,"juzNumber":30,"footnotes":"","lang":"rn"},{"name":"78:8","price":"Tubaremamwo imigwi ibiri; igitsina-gabo n’igitsina-gore!","arabic":"وَخَلَقۡنَٰكُمۡ أَزۡوَٰجٗا","category":["78 (An-Naba)","An-Naba","Surah An-Naba"],"ayahNumber":5680,"juzNumber":30,"footnotes":"","lang":"rn"},{"name":"78:9","price":"Tugira n’itiro ryanyu kuba uburuhuro bw’umubiri n’umutima!","arabic":"وَجَعَلۡنَا نَوۡمَكُمۡ سُبَاتٗا","category":["78 (An-Naba)","An-Naba","Surah An-Naba"],"ayahNumber":5681,"juzNumber":30,"footnotes":"","lang":"rn"},{"name":"78:10","price":"Tugira n’ijoro kuba nk’impuzu ipfuka umubiri, iyo umwijima waryo ubanyegeje!","arabic":"وَجَعَلۡنَا ٱلَّيۡلَ لِبَاسٗا","category":["78 (An-Naba)","An-Naba","Surah An-Naba"],"ayahNumber":5682,"juzNumber":30,"footnotes":"","lang":"rn"},{"name":"78:11","price":"Tugira n’umurango kuba umwanya wo kurondera ikibabeshaho!","arabic":"وَجَعَلۡنَا ٱلنَّهَارَ مَعَاشٗا","category":["78 (An-Naba)","An-Naba","Surah An-Naba"],"ayahNumber":5683,"juzNumber":30,"footnotes":"","lang":"rn"},{"name":"78:12","price":"Twubaka n’amajuru indwi akomakomeye mu kirere hejuru yanyu!","arabic":"وَبَنَيۡنَا فَوۡقَكُمۡ سَبۡعٗا شِدَادٗا","category":["78 (An-Naba)","An-Naba","Surah An-Naba"],"ayahNumber":5684,"juzNumber":30,"footnotes":"","lang":"rn"},{"name":"78:13","price":"Tugira n’izuba riba nk’itara ribasusurutsa!","arabic":"وَجَعَلۡنَا سِرَاجٗا وَهَّاجٗا","category":["78 (An-Naba)","An-Naba","Surah An-Naba"],"ayahNumber":5685,"juzNumber":30,"footnotes":"","lang":"rn"},{"name":"78:14","price":"Tumanura n’amazi menshi y’imvura ava mu bicu;","arabic":"وَأَنزَلۡنَا مِنَ ٱلۡمُعۡصِرَٰتِ مَآءٗ ثَجَّاجٗا","category":["78 (An-Naba)","An-Naba","Surah An-Naba"],"ayahNumber":5686,"juzNumber":30,"footnotes":"","lang":"rn"},{"name":"78:15","price":"Kugira Tuyanagishe imbuto zifungurwa n’abantu, n’ivyatsi birishwa n’ibikoko;","arabic":"لِّنُخۡرِجَ بِهِۦ حَبّٗا وَنَبَاتٗا","category":["78 (An-Naba)","An-Naba","Surah An-Naba"],"ayahNumber":5687,"juzNumber":30,"footnotes":"","lang":"rn"},{"name":"78:16","price":"N’amashamba atotahaye, arimwo ibiti vy’amashami azitanye.","arabic":"وَجَنَّٰتٍ أَلۡفَافًا","category":["78 (An-Naba)","An-Naba","Surah An-Naba"],"ayahNumber":5688,"juzNumber":30,"footnotes":"","lang":"rn"},{"name":"78:17","price":"Mu vy’ukuri, umusi w’izuka wo gutunganiriza ibiremwa urafise isango ntarengwa;","arabic":"إِنَّ يَوۡمَ ٱلۡفَصۡلِ كَانَ مِيقَٰتٗا","category":["78 (An-Naba)","An-Naba","Surah An-Naba"],"ayahNumber":5689,"juzNumber":30,"footnotes":"","lang":"rn"},{"name":"78:18","price":"Ni umusi hazovuzwa inzamba igira kabiri, mugaca muzuka mu migwimigwi[1];","arabic":"يَوۡمَ يُنفَخُ فِي ٱلصُّورِ فَتَأۡتُونَ أَفۡوَاجٗا","category":["78 (An-Naba)","An-Naba","Surah An-Naba"],"ayahNumber":5690,"juzNumber":30,"footnotes":"[1] Umugwi wose w’abantu, uzoza uri kumwe n’indongozi yawo mu Ntumwa.","lang":"rn"},{"name":"78:19","price":"Amajuru na yo akugururwa, akagira imiryango myinshi;","arabic":"وَفُتِحَتِ ٱلسَّمَآءُ فَكَانَتۡ أَبۡوَٰبٗا","category":["78 (An-Naba)","An-Naba","Surah An-Naba"],"ayahNumber":5691,"juzNumber":30,"footnotes":"","lang":"rn"},{"name":"78:20","price":"Imisozi na yo igakurwaho, ikaba icirungu[2].","arabic":"وَسُيِّرَتِ ٱلۡجِبَالُ فَكَانَتۡ سَرَابًا","category":["78 (An-Naba)","An-Naba","Surah An-Naba"],"ayahNumber":5692,"juzNumber":30,"footnotes":"[2] Icirungu, ni kurya kuntu ubona ibuheramaso nk’uko hoba hari amazi, ariko wamara kuhagera ntuhasange nya mazi.","lang":"rn"},{"name":"78:21","price":"Mu vy’ukuri umuriro wa Jahannamu kuri uwo musi, ni uburerekero bw’abahakanyi;","arabic":"إِنَّ جَهَنَّمَ كَانَتۡ مِرۡصَادٗا","category":["78 (An-Naba)","An-Naba","Surah An-Naba"],"ayahNumber":5693,"juzNumber":30,"footnotes":"","lang":"rn"},{"name":"78:22","price":"Ku barenga ku mabwirizwa y’Imana Allah, ni bwo buruhukiro bwabo;","arabic":"لِّلطَّٰغِينَ مَـَٔابٗا","category":["78 (An-Naba)","An-Naba","Surah An-Naba"],"ayahNumber":5694,"juzNumber":30,"footnotes":"","lang":"rn"},{"name":"78:23","price":"Bazowubamwo ibihe n’ibihe bidahera.","arabic":"لَّٰبِثِينَ فِيهَآ أَحۡقَابٗا","category":["78 (An-Naba)","An-Naba","Surah An-Naba"],"ayahNumber":5695,"juzNumber":30,"footnotes":"","lang":"rn"},{"name":"78:24","price":"Nta mbeho bazokwumvamwo ngo basame akayaga, eka nta n’ikinyobwa bazohabwa ngo bice inyota;","arabic":"لَّا يَذُوقُونَ فِيهَا بَرۡدٗا وَلَا شَرَابًا","category":["78 (An-Naba)","An-Naba","Surah An-Naba"],"ayahNumber":5696,"juzNumber":30,"footnotes":"","lang":"rn"},{"name":"78:25","price":"Atari amazi yasebuye akaryimara, urwuya hamwe n’amashira bitemba biva mu mibiri y’abantu bo mu muriro udahera.","arabic":"إِلَّا حَمِيمٗا وَغَسَّاقٗا","category":["78 (An-Naba)","An-Naba","Surah An-Naba"],"ayahNumber":5697,"juzNumber":30,"footnotes":"","lang":"rn"},{"name":"78:26","price":"Iyo, ni yo mpembo ikwiranye n’ivyo bakoze.","arabic":"جَزَآءٗ وِفَاقًا","category":["78 (An-Naba)","An-Naba","Surah An-Naba"],"ayahNumber":5698,"juzNumber":30,"footnotes":"","lang":"rn"},{"name":"78:27","price":"Mu vy’ukuri, ntibigeze batinya umusi w’iharurirwa ngo bawitegurire;","arabic":"إِنَّهُمۡ كَانُواْ لَا يَرۡجُونَ حِسَابٗا","category":["78 (An-Naba)","An-Naba","Surah An-Naba"],"ayahNumber":5699,"juzNumber":30,"footnotes":"","lang":"rn"},{"name":"78:28","price":"Baraheza barahakana bivuye inyuma Aayah zacu Twebwe Allah, Twarungikanye Intumwa.","arabic":"وَكَذَّبُواْ بِـَٔايَٰتِنَا كِذَّابٗا","category":["78 (An-Naba)","An-Naba","Surah An-Naba"],"ayahNumber":5700,"juzNumber":30,"footnotes":"","lang":"rn"},{"name":"78:29","price":"Ibintu vyose rero, Twarabibungabunze mu kuvyandika mu Gitabu nyezina canditswemwo ivyagezwe n’ishirwa mu ngiro ryavyo “Lawhu Mahfuudhw”.","arabic":"وَكُلَّ شَيۡءٍ أَحۡصَيۡنَٰهُ كِتَٰبٗا","category":["78 (An-Naba)","An-Naba","Surah An-Naba"],"ayahNumber":5701,"juzNumber":30,"footnotes":"","lang":"rn"},{"name":"78:30","price":"Kubera ivyo rero bagarariji, nimwumvirize indishi y’ivyo mwakoze. Nta n’ico Tuzobongererako atari ibihano ku bindi.","arabic":"فَذُوقُواْ فَلَن نَّزِيدَكُمۡ إِلَّا عَذَابًا","category":["78 (An-Naba)","An-Naba","Surah An-Naba"],"ayahNumber":5702,"juzNumber":30,"footnotes":"","lang":"rn"},{"name":"78:31","price":"Mu vy’ukuri, abatinya ibihano vy'Imana Allah mu kwubahiriza amabwirizwa yayo, bazoronka intsinzi y’Ubwami bw’ijuru;","arabic":"إِنَّ لِلۡمُتَّقِينَ مَفَازًا","category":["78 (An-Naba)","An-Naba","Surah An-Naba"],"ayahNumber":5703,"juzNumber":30,"footnotes":"","lang":"rn"},{"name":"78:32","price":"Bazoronkamwo imirima itotahaye hamwe n’imizabibu;","arabic":"حَدَآئِقَ وَأَعۡنَٰبٗا","category":["78 (An-Naba)","An-Naba","Surah An-Naba"],"ayahNumber":5704,"juzNumber":30,"footnotes":"","lang":"rn"},{"name":"78:33","price":"N’inkumi zigishinze amabere, ziri mu runganwe rumwe;","arabic":"وَكَوَاعِبَ أَتۡرَابٗا","category":["78 (An-Naba)","An-Naba","Surah An-Naba"],"ayahNumber":5705,"juzNumber":30,"footnotes":"","lang":"rn"},{"name":"78:34","price":"N’ibirahuri vyuzuye inzoga zitaboreza.","arabic":"وَكَأۡسٗا دِهَاقٗا","category":["78 (An-Naba)","An-Naba","Surah An-Naba"],"ayahNumber":5706,"juzNumber":30,"footnotes":"","lang":"rn"},{"name":"78:35","price":"Muri ubwo Bwami bw’ijuru, ntibazokwigera bumvamwo amajambo y’imburakimazi, eka ntibazonabeshuzanya.","arabic":"لَّا يَسۡمَعُونَ فِيهَا لَغۡوٗا وَلَا كِذَّٰبٗا","category":["78 (An-Naba)","An-Naba","Surah An-Naba"],"ayahNumber":5707,"juzNumber":30,"footnotes":"","lang":"rn"},{"name":"78:36","price":"Ivyo vyose rero, ni impembo ivuye ku Mana yawe Rurema Allah, impembo ikwiye ibereye;","arabic":"جَزَآءٗ مِّن رَّبِّكَ عَطَآءً حِسَابٗا","category":["78 (An-Naba)","An-Naba","Surah An-Naba"],"ayahNumber":5708,"juzNumber":30,"footnotes":"","lang":"rn"},{"name":"78:37","price":"Ni impembo ivuye ku Mana Allah, Mubungabunzi w’amajuru n’isi hamwe n’ibiri hagati yavyo, Nyenimpuhwe ku biremwa. Ntibazoshobora kugira ico bayibajije, kiretse ku vyo Itanzeko uburenganzira;","arabic":"رَّبِّ ٱلسَّمَٰوَٰتِ وَٱلۡأَرۡضِ وَمَا بَيۡنَهُمَا ٱلرَّحۡمَٰنِۖ لَا يَمۡلِكُونَ مِنۡهُ خِطَابٗا","category":["78 (An-Naba)","An-Naba","Surah An-Naba"],"ayahNumber":5709,"juzNumber":30,"footnotes":"","lang":"rn"},{"name":"78:38","price":"Ku musi Mutimamweranda Jibrili (nyakugira amahoro y’Imana Allah) hamwe n’abandi bamalayika bazotonda ku murongo, nta n’umwe bazovugira, kiretse uwuzohabwa na Nyenimpuhwe Allah uburenganzira bwo kuvugirwa, agaheza akavuga ibitomoye.","arabic":"يَوۡمَ يَقُومُ ٱلرُّوحُ وَٱلۡمَلَٰٓئِكَةُ صَفّٗاۖ لَّا يَتَكَلَّمُونَ إِلَّا مَنۡ أَذِنَ لَهُ ٱلرَّحۡمَٰنُ وَقَالَ صَوَابٗا","category":["78 (An-Naba)","An-Naba","Surah An-Naba"],"ayahNumber":5710,"juzNumber":30,"footnotes":"","lang":"rn"},{"name":"78:39","price":"Uwo ni wo musi w’ukuri, ata makenga ko uzoshika. Uwushaka gukira intureka zawo rero, nakurikire inzira y’ibikorwa vyiza, imushikana ku Mana yiwe Rurema Allah.","arabic":"ذَٰلِكَ ٱلۡيَوۡمُ ٱلۡحَقُّۖ فَمَن شَآءَ ٱتَّخَذَ إِلَىٰ رَبِّهِۦ مَـَٔابًا","category":["78 (An-Naba)","An-Naba","Surah An-Naba"],"ayahNumber":5711,"juzNumber":30,"footnotes":"","lang":"rn"},{"name":"78:40","price":"Mu vy’ukuri Twebwe Allah, Twarabagabishije ku bihano biri hafi gushika. Umusi umuntu azobona ivyakozwe n’amaboko yiwe, vyaba ivyiza canke ibibi, maze umugarariji agashoka avuga ati: “Yoo! Amagorwa arama yemwe! Iyo nari gupfuma nibera ivu, simpeze ngo nzuke”.","arabic":"إِنَّآ أَنذَرۡنَٰكُمۡ عَذَابٗا قَرِيبٗا يَوۡمَ يَنظُرُ ٱلۡمَرۡءُ مَا قَدَّمَتۡ يَدَاهُ وَيَقُولُ ٱلۡكَافِرُ يَٰلَيۡتَنِي كُنتُ تُرَٰبَۢا","category":["78 (An-Naba)","An-Naba","Surah An-Naba"],"ayahNumber":5712,"juzNumber":30,"footnotes":"","lang":"rn"}],"chapter":["78 (An-Naba)","An-Naba","Surah An-Naba","Chapter An-Naba","Naba","Surah Naba","Chapter Naba","An Naba","Surah An Naba","Chapter An Naba","Surah 78","Chapter 78","The Tidings","النبأ"]}