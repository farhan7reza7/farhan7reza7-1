{"data":[{"name":"36:1","price":"Yaa Siin[1].","arabic":"يسٓ","category":["36 (Ya-Sin)","Ya-Sin","Surah Ya-Sin"],"ayahNumber":3706,"juzNumber":22,"footnotes":"[1] Raba insiguro y’indome zitangura mu ntango y’igisomwa Al-Baqara.","lang":"rn"},{"name":"36:2","price":"Jewe Allah, Ndarahiye kuri iyo Qor’ani itomora neza imvo n’imvano z’ingingo n’amabwirizwa;","arabic":"وَٱلۡقُرۡءَانِ ٱلۡحَكِيمِ","category":["36 (Ya-Sin)","Ya-Sin","Surah Ya-Sin"],"ayahNumber":3707,"juzNumber":22,"footnotes":"","lang":"rn"},{"name":"36:3","price":"Ndarahiye mu vy’ukuri, ko wewe Muhamadi uri Intumwa mu Ntumwa z’Imana zahishuriwe zikarungikwa kurongora ibiremwa;","arabic":"إِنَّكَ لَمِنَ ٱلۡمُرۡسَلِينَ","category":["36 (Ya-Sin)","Ya-Sin","Surah Ya-Sin"],"ayahNumber":3708,"juzNumber":22,"footnotes":"","lang":"rn"},{"name":"36:4","price":"Uri mu nzira y’Imana Allah igororotse y’ubwislamu;","arabic":"عَلَىٰ صِرَٰطٖ مُّسۡتَقِيمٖ","category":["36 (Ya-Sin)","Ya-Sin","Surah Ya-Sin"],"ayahNumber":3709,"juzNumber":22,"footnotes":"","lang":"rn"},{"name":"36:5","price":"Qor’ani yamanuwe n’Imana Allah, Nyenintsinzi-Mutaneshwa, Nyenimbabazi ku batoni bayo!","arabic":"تَنزِيلَ ٱلۡعَزِيزِ ٱلرَّحِيمِ","category":["36 (Ya-Sin)","Ya-Sin","Surah Ya-Sin"],"ayahNumber":3710,"juzNumber":22,"footnotes":"","lang":"rn"},{"name":"36:6","price":"Ntumwa y’Imana! Warungikanwe Qor’ani, kugira ugabishe ku bihano vy’Imana Allah, abantu ba se babo batagabishijwe igihe kirekire, baraheza rero baragotwa ntibemera[2];","arabic":"لِتُنذِرَ قَوۡمٗا مَّآ أُنذِرَ ءَابَآؤُهُمۡ فَهُمۡ غَٰفِلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3711,"juzNumber":22,"footnotes":"[2] Iyi Aayah, ihimiriza abamenyi mw’idini, ko bategerezwa kwama bibutsa abantu, kugira ntibagotwe ku mabwirizwa y’Imana Allah.","lang":"rn"},{"name":"36:7","price":"Ni ukuri abenshi muri bo, bakwiye guhanwa ku kurendegera mw’ibangikanyamana, mu gihe bagabishijwe bagahakana, ntibemera Imana Allah n’Intumwa yayo ngo bakore n'ivyiza bitegetswe;","arabic":"لَقَدۡ حَقَّ ٱلۡقَوۡلُ عَلَىٰٓ أَكۡثَرِهِمۡ فَهُمۡ لَا يُؤۡمِنُونَ","category":["36 (Ya-Sin)","Ya-Sin","Surah Ya-Sin"],"ayahNumber":3712,"juzNumber":22,"footnotes":"","lang":"rn"},{"name":"36:8","price":"Mu vy’ukuri, abo bagarariji mu kutemera kwabo, ni nk’abo Twebwe Allah Twabohesheje iminyororo mw’izosi rikomanye n’amaboko, baraheza bararika umutwe baraba hejuru, ntibashobora kubona iciza n’inzira y’ukuri ngo bayikurikire.","arabic":"إِنَّا جَعَلۡنَا فِيٓ أَعۡنَٰقِهِمۡ أَغۡلَٰلٗا فَهِيَ إِلَى ٱلۡأَذۡقَانِ فَهُم مُّقۡمَحُونَ","category":["36 (Ya-Sin)","Ya-Sin","Surah Ya-Sin"],"ayahNumber":3713,"juzNumber":22,"footnotes":"","lang":"rn"},{"name":"36:9","price":"Imbere yabo n’inyuma yabo hose, Twebwe Allah Twarahakingiriye baraheza baba nk’uwugariwe inzira imbere n’inyuma yiwe, maze Duhumya n’amaso yabo, ntibashobora kubona n’inzira ibarongora ku kuri, kubera amanyama n’ubugarariji vyabo[3];","arabic":"وَجَعَلۡنَا مِنۢ بَيۡنِ أَيۡدِيهِمۡ سَدّٗا وَمِنۡ خَلۡفِهِمۡ سَدّٗا فَأَغۡشَيۡنَٰهُمۡ فَهُمۡ لَا يُبۡصِرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3714,"juzNumber":22,"footnotes":"[3] Ukudashobozwa kubona ukuri ngo ugukurikire, ni co gihano c’uwo wese agira amanyama mu kugarariza ukuri.","lang":"rn"},{"name":"36:10","price":"Kuburira abagarariji rero no kutababurira, vyose ni co kimwe. Ntibazokwigera bemera.","arabic":"وَسَوَآءٌ عَلَيۡهِمۡ ءَأَنذَرۡتَهُمۡ أَمۡ لَمۡ تُنذِرۡهُمۡ لَا يُؤۡمِنُونَ","category":["36 (Ya-Sin)","Ya-Sin","Surah Ya-Sin"],"ayahNumber":3715,"juzNumber":22,"footnotes":"","lang":"rn"},{"name":"36:11","price":"Ntumwa y’Imana! Wewe mu vy’ukuri, igabisha ryawe ryungura uwemera Qor’ani akubahiriza n’amabwirizwa yayo, akanatinya ibihano vya Nyenimpuhwe Allah mu gihe ari ahiherereye. Uyo rero, mushikirize inkuru nziza ihumuriza, ko azogumirizwa akabanga ku vyaha vyiwe, aheze ababarirwe mu buzima bw’inyuma yo gupfa, azonaronka n’impano zubashwe kandi zamaho mu Bwami bw’ijuru.","arabic":"إِنَّمَا تُنذِرُ مَنِ ٱتَّبَعَ ٱلذِّكۡرَ وَخَشِيَ ٱلرَّحۡمَٰنَ بِٱلۡغَيۡبِۖ فَبَشِّرۡهُ بِمَغۡفِرَةٖ وَأَجۡرٖ كَرِيمٍ","category":["36 (Ya-Sin)","Ya-Sin","Surah Ya-Sin"],"ayahNumber":3716,"juzNumber":22,"footnotes":"","lang":"rn"},{"name":"36:12","price":"Mu vy’ukuri, ni Twebwe Allah Tuzosubiza ubuzima abapfuye, maze bakazuka ku musi w’izuka, Turanandika n’ivyo bakoze vyose, vyaba ivyiza canke ibibi, Tukandika n’ivyo babaye imvo yuko bibandanya gukorwa kw’isi baramaze gupfa, vyaba ivyiza[4] canke ibibi[5], kandi rero ikintu ico ari co cose bakoze, Twarakibungabunze mu Gitabu nyezina canditswemwo ivyagezwe n’ishirwa mu ngiro ryavyo “Lawhu Mahfuudhw”.","arabic":"إِنَّا نَحۡنُ نُحۡيِ ٱلۡمَوۡتَىٰ وَنَكۡتُبُ مَا قَدَّمُواْ وَءَاثَٰرَهُمۡۚ وَكُلَّ شَيۡءٍ أَحۡصَيۡنَٰهُ فِيٓ إِمَامٖ مُّبِينٖ","category":["36 (Ya-Sin)","Ya-Sin","Surah Ya-Sin"],"ayahNumber":3717,"juzNumber":22,"footnotes":"[4] Nk’umwana basize, ubumenyi bwungura abantu n’imperezwa ifise indishi zibandanya.\n[5] Nk’ibangikanyamana canke ibicumuro babaye imvo yuko bibandanya gukorwa kw’isi kandi baramaze gupfa.","lang":"rn"},{"name":"36:13","price":"Ntumwa y’Imana! Ababangikanyamana baguhakana, bacire agace k’abantu bigeze kuba mu gacimbiri kari aho, igihe bashikirwa n’Intumwa;","arabic":"وَٱضۡرِبۡ لَهُم مَّثَلًا أَصۡحَٰبَ ٱلۡقَرۡيَةِ إِذۡ جَآءَهَا ٱلۡمُرۡسَلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3718,"juzNumber":22,"footnotes":"","lang":"rn"},{"name":"36:14","price":"Igihe Twebwe Allah Tubarungikiye Intumwa zibiri, kugira zibararikire isengwa ry’Imana Imwe Rudende Allah bakazihakana bivuye inyuma, Duca Tuzitera intege mu kurungikwa kw’Intumwa igira gatatu, nya Ntumwa uko ari zitatu zikavuga ziti: “Mu vy’ukuri, twebwe turi Intumwa zarungitswe kuri mwebwe”.","arabic":"إِذۡ أَرۡسَلۡنَآ إِلَيۡهِمُ ٱثۡنَيۡنِ فَكَذَّبُوهُمَا فَعَزَّزۡنَا بِثَالِثٖ فَقَالُوٓاْ إِنَّآ إِلَيۡكُم مُّرۡسَلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3719,"juzNumber":22,"footnotes":"","lang":"rn"},{"name":"36:15","price":"Ba bantu bo mu gacimbiri, baraheza bazishura bati: “Mwebwe nta kindi muri, kiretse ko muri abantu nkatwe, kandi Nyenimpuhwe Allah ntiyabahishuriye na kimwe, mwebwe nta co muri kiretse ko mubesha”.","arabic":"قَالُواْ مَآ أَنتُمۡ إِلَّا بَشَرٞ مِّثۡلُنَا وَمَآ أَنزَلَ ٱلرَّحۡمَٰنُ مِن شَيۡءٍ إِنۡ أَنتُمۡ إِلَّا تَكۡذِبُونَ","category":["36 (Ya-Sin)","Ya-Sin","Surah Ya-Sin"],"ayahNumber":3720,"juzNumber":22,"footnotes":"","lang":"rn"},{"name":"36:16","price":"Nya Ntumwa ziraheza zishura zishimitse ziti: “Imana yacu Rurema Allah, Irazi neza ko mu vy’ukuri twarungitswe kuri mwebwe;","arabic":"قَالُواْ رَبُّنَا يَعۡلَمُ إِنَّآ إِلَيۡكُمۡ لَمُرۡسَلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3721,"juzNumber":22,"footnotes":"","lang":"rn"},{"name":"36:17","price":"Kandi twebwe nta co tujejwe, atari ukubashikiriza gusa ubutumwa butomoye. Ntitujejwe kubahatira ukwemera”.","arabic":"وَمَا عَلَيۡنَآ إِلَّا ٱلۡبَلَٰغُ ٱلۡمُبِينُ","category":["36 (Ya-Sin)","Ya-Sin","Surah Ya-Sin"],"ayahNumber":3722,"juzNumber":22,"footnotes":"","lang":"rn"},{"name":"36:18","price":"Ba bantu bo mu gacimbiri, baraheza bavuga bati: “Mu vy’ukuri, mwaduteye umwaku, nimutavavanura no kuturarikira isengwa ry’Imana Imwe Rudende Allah, ni ukuri tuzobicisha amabuye, kandi ni ukuri tuzobaha ibihano bibabaza”.","arabic":"قَالُوٓاْ إِنَّا تَطَيَّرۡنَا بِكُمۡۖ لَئِن لَّمۡ تَنتَهُواْ لَنَرۡجُمَنَّكُمۡ وَلَيَمَسَّنَّكُم مِّنَّا عَذَابٌ أَلِيمٞ","category":["36 (Ya-Sin)","Ya-Sin","Surah Ya-Sin"],"ayahNumber":3723,"juzNumber":22,"footnotes":"","lang":"rn"},{"name":"36:19","price":"Za Ntumwa ziraheza zishura ziti: “Umwaku nyabuna, muwuterwa n’ibangikanyamana hamwe n’ibikorwa vyanyu bibi. Mbega none kwibutswa ku neza yanyu, ni co cotuma tubatera umwaku mukanadutera ubwoba bwo kwicishwa amabuye no guhanwa! Ahubwo rero, mwebwe muri abantu bimonogoje mu bugarariji”.","arabic":"قَالُواْ طَٰٓئِرُكُم مَّعَكُمۡ أَئِن ذُكِّرۡتُمۚ بَلۡ أَنتُمۡ قَوۡمٞ مُّسۡرِفُونَ","category":["36 (Ya-Sin)","Ya-Sin","Surah Ya-Sin"],"ayahNumber":3724,"juzNumber":22,"footnotes":"","lang":"rn"},{"name":"36:20","price":"Ni ho rero hirya y’igisagara, hava umuntu aje anyaragasa, inyuma y’aho yumviye ko hari umugambi wo kwica nya Ntumwa canke kuzihana, araheza abwira ba bantu bo mu gacimbiri abinginga ati: “Emwe bantu banje! Enda nyabuna rero, nimukurikire Intumwa mwarungikiwe n’Imana Allah;","arabic":"وَجَآءَ مِنۡ أَقۡصَا ٱلۡمَدِينَةِ رَجُلٞ يَسۡعَىٰ قَالَ يَٰقَوۡمِ ٱتَّبِعُواْ ٱلۡمُرۡسَلِينَ","category":["36 (Ya-Sin)","Ya-Sin","Surah Ya-Sin"],"ayahNumber":3725,"juzNumber":22,"footnotes":"","lang":"rn"},{"name":"36:21","price":"Nimukurikire Intumwa zitigera zibasaba impembo kw’ishikirizabutumwa ryazo; kanatsinda, izo Ntumwa ni n’abagororotsi mu vyo zibararikira;","arabic":"ٱتَّبِعُواْ مَن لَّا يَسۡـَٔلُكُمۡ أَجۡرٗا وَهُم مُّهۡتَدُونَ","category":["36 (Ya-Sin)","Ya-Sin","Surah Ya-Sin"],"ayahNumber":3726,"juzNumber":22,"footnotes":"","lang":"rn"},{"name":"36:22","price":"Mbega nobuzwa n’iki gusenga Imana Allah Yandemye, hakaba ari no kuri Yo jewe na mwe tuzosubira!","arabic":"وَمَالِيَ لَآ أَعۡبُدُ ٱلَّذِي فَطَرَنِي وَإِلَيۡهِ تُرۡجَعُونَ","category":["36 (Ya-Sin)","Ya-Sin","Surah Ya-Sin"],"ayahNumber":3727,"juzNumber":22,"footnotes":"","lang":"rn"},{"name":"36:23","price":"Vyoshoboka gute ko nsenga mu gishingo cayo ibigirwamana ata na kimwe bimaze, mu gihe Nyenimpuhwe Allah Yoshaka ko nshikirwa n’inabi, nya bigirwamana bidashobora kunkingira canke ngo bintabare;","arabic":"ءَأَتَّخِذُ مِن دُونِهِۦٓ ءَالِهَةً إِن يُرِدۡنِ ٱلرَّحۡمَٰنُ بِضُرّٖ لَّا تُغۡنِ عَنِّي شَفَٰعَتُهُمۡ شَيۡـٔٗا وَلَا يُنقِذُونِ","category":["36 (Ya-Sin)","Ya-Sin","Surah Ya-Sin"],"ayahNumber":3728,"juzNumber":22,"footnotes":"","lang":"rn"},{"name":"36:24","price":"Mu vy’ukuri, mu gihe nohirahira nkabangikanya Imana Allah, ni ukuri noba ndi mu buhuvyi bugaragara;","arabic":"إِنِّيٓ إِذٗا لَّفِي ضَلَٰلٖ مُّبِينٍ","category":["36 (Ya-Sin)","Ya-Sin","Surah Ya-Sin"],"ayahNumber":3729,"juzNumber":22,"footnotes":"","lang":"rn"},{"name":"36:25","price":"Mu vy’ukuri, jewe nemera Imana yanyu Rurema Allah. Kubera ivyo rero, nimwumve impanuro ndabahaye muheze mwemere”. Ni ho rero, ba bantu bo mu gacimbiri baca bamusimbirako baramwica;","arabic":"إِنِّيٓ ءَامَنتُ بِرَبِّكُمۡ فَٱسۡمَعُونِ","category":["36 (Ya-Sin)","Ya-Sin","Surah Ya-Sin"],"ayahNumber":3730,"juzNumber":22,"footnotes":"","lang":"rn"},{"name":"36:26","price":"Maze yakirwa mu Bwami bw’ijuru abwirwa ati: “Kaze, niwinjire mu Bwami bw’ijuru”. Araheza avuga ari mu nema zo mu Bwami bw’ijuru ati: “Ese iyo abantu banje bamenya iherezo ryanje ryiza;","arabic":"قِيلَ ٱدۡخُلِ ٱلۡجَنَّةَۖ قَالَ يَٰلَيۡتَ قَوۡمِي يَعۡلَمُونَ","category":["36 (Ya-Sin)","Ya-Sin","Surah Ya-Sin"],"ayahNumber":3731,"juzNumber":22,"footnotes":"","lang":"rn"},{"name":"36:27","price":"Ese iyo bamenya ukuntu Imana yanje Rurema Allah Yambabariye ivyaha vyanje, Ikanantera iteka ryo kwinjira mu Bwami bw’ijuru, na bo bagaheza bakayemera maze Ikabinjiza mu Bwami bw’ijuru!”.","arabic":"بِمَا غَفَرَ لِي رَبِّي وَجَعَلَنِي مِنَ ٱلۡمُكۡرَمِينَ","category":["36 (Ya-Sin)","Ya-Sin","Surah Ya-Sin"],"ayahNumber":3732,"juzNumber":22,"footnotes":"","lang":"rn"},{"name":"36:28","price":"Mu nyuma y’aho abantu biwe biciye umuhanuzi yaje kwamama ko batohirahira ngo bice Intumwa, bakanazihakana bivuye inyuma, ntitwashotse Tubamanurira ingabo mu kubahana, eka ntivyari binakenewe kubamanurira abamalayika bavuye mw’ijuru ngo babahane, ariko Twabarungikiye ibihano birabahonya.","arabic":"۞ وَمَآ أَنزَلۡنَا عَلَىٰ قَوۡمِهِۦ مِنۢ بَعۡدِهِۦ مِن جُندٖ مِّنَ ٱلسَّمَآءِ وَمَا كُنَّا مُنزِلِينَ","category":["36 (Ya-Sin)","Ya-Sin","Surah Ya-Sin"],"ayahNumber":3733,"juzNumber":23,"footnotes":"","lang":"rn"},{"name":"36:29","price":"Ihonywa ryabo rero ntiryabaye ukundi, kiretse ivuzwa rimwe gusa ry’akaruru gahonya, ubwo nyene bose bapfira rimwe, basigara ari ibiziga vyibereye ng’aho.","arabic":"إِن كَانَتۡ إِلَّا صَيۡحَةٗ وَٰحِدَةٗ فَإِذَا هُمۡ خَٰمِدُونَ","category":["36 (Ya-Sin)","Ya-Sin","Surah Ya-Sin"],"ayahNumber":3734,"juzNumber":23,"footnotes":"","lang":"rn"},{"name":"36:30","price":"Ese agahombo n’ukwicuza vy’akataraboneka bizoshikira abagararije ku musi w’izuka, igihe biboneye ibihano ukuri kwamye! Ntibashikirwa n’Intumwa n’imwe irungitswe n’Imana Allah, kiretse ko bayiteburako bakayisuzugura.","arabic":"يَٰحَسۡرَةً عَلَى ٱلۡعِبَادِۚ مَا يَأۡتِيهِم مِّن رَّسُولٍ إِلَّا كَانُواْ بِهِۦ يَسۡتَهۡزِءُونَ","category":["36 (Ya-Sin)","Ya-Sin","Surah Ya-Sin"],"ayahNumber":3735,"juzNumber":23,"footnotes":"","lang":"rn"},{"name":"36:31","price":"Mbega abatebura ku Ntumwa bakazihakana, ntibabona ko Twebwe Allah, Twahoneje imigwi myinshi y’abahakanye Intumwa hambere yabo, n’uko nya migwi itazogenda igarutse kandi kw’isi mu nyuma y’ihonywa ryayo!","arabic":"أَلَمۡ يَرَوۡاْ كَمۡ أَهۡلَكۡنَا قَبۡلَهُم مِّنَ ٱلۡقُرُونِ أَنَّهُمۡ إِلَيۡهِمۡ لَا يَرۡجِعُونَ","category":["36 (Ya-Sin)","Ya-Sin","Surah Ya-Sin"],"ayahNumber":3736,"juzNumber":23,"footnotes":"","lang":"rn"},{"name":"36:32","price":"Nta n’umwe rero mu bantu, yaba mu migwi Twahoneje canke mu yo Tutahoneje, kiretse ko iyo migwi yose izokwegeranirizwa iwacu Twebwe Allah, ku musi w’izuka kugira iharurirwe, iheze ihemberwe ivyo yakoze.","arabic":"وَإِن كُلّٞ لَّمَّا جَمِيعٞ لَّدَيۡنَا مُحۡضَرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3737,"juzNumber":23,"footnotes":"","lang":"rn"},{"name":"36:33","price":"Icemezo cereka ababangikanyamana ko Imana Allah Ishoboye kuzura abapfuye, ni isi yagadutse igacika ubukumbagare, aho Twebwe Allah, Dutuma hagwa imvura ivuye mu bicu izananye mu kirere, Tugaheza Tukayitotahaza, maze Tukayinagishako n’ibiterwa mbumbarugo vy’ubwoko butandukanye, hakoreshejwe amazi ya nya mvura, abantu bagaheza bakabifungurako, bo hamwe n’ibitungwa vyabo;","arabic":"وَءَايَةٞ لَّهُمُ ٱلۡأَرۡضُ ٱلۡمَيۡتَةُ أَحۡيَيۡنَٰهَا وَأَخۡرَجۡنَا مِنۡهَا حَبّٗا فَمِنۡهُ يَأۡكُلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3738,"juzNumber":23,"footnotes":"","lang":"rn"},{"name":"36:34","price":"Maze Tukagira n’imirima y’itende n’iy’imizabibu, Tugaca n’amariba y’amazi atemba kw’isi, kugira bavomere nya mirima.","arabic":"وَجَعَلۡنَا فِيهَا جَنَّٰتٖ مِّن نَّخِيلٖ وَأَعۡنَٰبٖ وَفَجَّرۡنَا فِيهَا مِنَ ٱلۡعُيُونِ","category":["36 (Ya-Sin)","Ya-Sin","Surah Ya-Sin"],"ayahNumber":3739,"juzNumber":23,"footnotes":"","lang":"rn"},{"name":"36:35","price":"Ivyo vyose rero, Tubigira kugira abantu bafungure ku vyamwa vy’iyo mirima itanaga ngo itotahare ku bw’inguvu n’ubuhinga vyabo. Ubwo none ntiboshimira Imana Allah ku nema zayo z'umurengera!","arabic":"لِيَأۡكُلُواْ مِن ثَمَرِهِۦ وَمَا عَمِلَتۡهُ أَيۡدِيهِمۡۚ أَفَلَا يَشۡكُرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3740,"juzNumber":23,"footnotes":"","lang":"rn"},{"name":"36:36","price":"Nihaninahazwe rero Imana Allah Yaremye amoko yose y’ibiterwa n’ivyimeza kw’isi, Ikarema igitsina-gabo n’igitsina-gore no mu bantu nyene, no mu bindi biremwa rero batazi[6].","arabic":"سُبۡحَٰنَ ٱلَّذِي خَلَقَ ٱلۡأَزۡوَٰجَ كُلَّهَا مِمَّا تُنۢبِتُ ٱلۡأَرۡضُ وَمِنۡ أَنفُسِهِمۡ وَمِمَّا لَا يَعۡلَمُونَ","category":["36 (Ya-Sin)","Ya-Sin","Surah Ya-Sin"],"ayahNumber":3741,"juzNumber":23,"footnotes":"[6] Imana Allah rero, Yaremye ivyo vyose ata we Yifashishije, ntikwiye kubangikanywa na kimwe mu biremwa vyayo mu gusengwa.","lang":"rn"},{"name":"36:37","price":"Biri no mu vyemezo vyereka ababangikanyamana, ko Imana Allah ari Imwe mu bumana no mu bubasha bwayo; ijoro Twebwe Allah Dukurako umuco w’umurango, maze aho baherereye bagaca baja mu muzimagiza waryo;","arabic":"وَءَايَةٞ لَّهُمُ ٱلَّيۡلُ نَسۡلَخُ مِنۡهُ ٱلنَّهَارَ فَإِذَا هُم مُّظۡلِمُونَ","category":["36 (Ya-Sin)","Ya-Sin","Surah Ya-Sin"],"ayahNumber":3742,"juzNumber":23,"footnotes":"","lang":"rn"},{"name":"36:38","price":"N’izuba rigendera aho ryagenewe n’Imana Allah, ntirirenga canke ngo riseruke hataragera. Iyo rero, ni yo nteguro y’Imana Allah Nyenintsinzi-Mutananirwa, Nyenubumenyikurivyose;","arabic":"وَٱلشَّمۡسُ تَجۡرِي لِمُسۡتَقَرّٖ لَّهَاۚ ذَٰلِكَ تَقۡدِيرُ ٱلۡعَزِيزِ ٱلۡعَلِيمِ","category":["36 (Ya-Sin)","Ya-Sin","Surah Ya-Sin"],"ayahNumber":3743,"juzNumber":23,"footnotes":"","lang":"rn"},{"name":"36:39","price":"N’ukwezi nyene, Twebwe Allah, Twakugeneye ibituro vyakwo buri joro, aho mu mboneko zakwo kuba ari guto, kukagenda kurakura gushika n’aho kwiburungushura mu mfato, hanyuma kugatangura kugabanuka bukebuke mu mpito, gushika n’aho kungana n’agati k’itende kumye, kagahishira kakigonda.","arabic":"وَٱلۡقَمَرَ قَدَّرۡنَٰهُ مَنَازِلَ حَتَّىٰ عَادَ كَٱلۡعُرۡجُونِ ٱلۡقَدِيمِ","category":["36 (Ya-Sin)","Ya-Sin","Surah Ya-Sin"],"ayahNumber":3744,"juzNumber":23,"footnotes":"","lang":"rn"},{"name":"36:40","price":"Izuba rero, ntirishobora guta inzira yaryo ngo riseruke mw’ijoro, riheze rizimanganye umuco w’ukwezi; eka n’ijoro nyene, ntirishobora kwijima imbere yuko umurango urengana. Burya rero izuba, ukwezi n’izindi nyenyeri, kimwe cose kirafise inzira-ntasobwa yaco gicamwo.","arabic":"لَا ٱلشَّمۡسُ يَنۢبَغِي لَهَآ أَن تُدۡرِكَ ٱلۡقَمَرَ وَلَا ٱلَّيۡلُ سَابِقُ ٱلنَّهَارِۚ وَكُلّٞ فِي فَلَكٖ يَسۡبَحُونَ","category":["36 (Ya-Sin)","Ya-Sin","Surah Ya-Sin"],"ayahNumber":3745,"juzNumber":23,"footnotes":"","lang":"rn"},{"name":"36:41","price":"Hari n’ikindi cemezo cereka ababangikanyamana ko Imana Allah Ikwiye gusengwa ari Imwe Rudende Itabangikanywa, ni uko Twebwe Allah, Twarokoye mw’isegenya bamwe mu ruvyaro bakomokako rwa Adamu, maze Tubarerura mu bwato bwa Nuhu bwari burimwo amoko atandukanye y’ibiremwa vyose vy’igitsina-gabo n’igitsina-gore, ivyo bikaba ari na vyo vyahavuye biba intango y’ukurondoka bushasha;","arabic":"وَءَايَةٞ لَّهُمۡ أَنَّا حَمَلۡنَا ذُرِّيَّتَهُمۡ فِي ٱلۡفُلۡكِ ٱلۡمَشۡحُونِ","category":["36 (Ya-Sin)","Ya-Sin","Surah Ya-Sin"],"ayahNumber":3746,"juzNumber":23,"footnotes":"","lang":"rn"},{"name":"36:42","price":"Twaranaremeye abo babangikanyamana n’abandi, ibindi bibunguruza nk’ubwato bwa Nuhu[7].","arabic":"وَخَلَقۡنَا لَهُم مِّن مِّثۡلِهِۦ مَا يَرۡكَبُونَ","category":["36 (Ya-Sin)","Ya-Sin","Surah Ya-Sin"],"ayahNumber":3747,"juzNumber":23,"footnotes":"[7] Haba mu kwiyunguruza imusozi canke mu mazi.","lang":"rn"},{"name":"36:43","price":"Mu gihe Twoshaka rero, Twobasomesha nturi bari mw’ibahari, nta n’uwobatabara muri ico gihe, eka na bo nyene ntiborokotse;","arabic":"وَإِن نَّشَأۡ نُغۡرِقۡهُمۡ فَلَا صَرِيخَ لَهُمۡ وَلَا هُمۡ يُنقَذُونَ","category":["36 (Ya-Sin)","Ya-Sin","Surah Ya-Sin"],"ayahNumber":3748,"juzNumber":23,"footnotes":"","lang":"rn"},{"name":"36:44","price":"Kiretse mu gihe Twobagirira impuhwe Tukabarokora, maze Tukabaha kuryoherwa gato mu buzima bw’isi gushika kw’isango rizwi kugira bikebuke.","arabic":"إِلَّا رَحۡمَةٗ مِّنَّا وَمَتَٰعًا إِلَىٰ حِينٖ","category":["36 (Ya-Sin)","Ya-Sin","Surah Ya-Sin"],"ayahNumber":3749,"juzNumber":23,"footnotes":"","lang":"rn"},{"name":"36:45","price":"Ababangikanyamana iyo babwiwe bati: “Nimwiyubare intureka zo mu buzima bw’inyuma yo gupfa n’ivyago vyo mu buzima bwo kw’isi, kugira mugirirwe impuhwe n’Imana Allah”, baraheza bakavyirengagiza bakigira ba sindabibazwa.","arabic":"وَإِذَا قِيلَ لَهُمُ ٱتَّقُواْ مَا بَيۡنَ أَيۡدِيكُمۡ وَمَا خَلۡفَكُمۡ لَعَلَّكُمۡ تُرۡحَمُونَ","category":["36 (Ya-Sin)","Ya-Sin","Surah Ya-Sin"],"ayahNumber":3750,"juzNumber":23,"footnotes":"","lang":"rn"},{"name":"36:46","price":"Ababangikanyamana, ntibashikirwa n’icemezo mu vyemezo vy’Imana yabo Rurema Allah, kugira kibarongore mu nzira y’ukuri, kiretse ko bacirengagiza bakirabira hirya, maze kikababera impfagusa.","arabic":"وَمَا تَأۡتِيهِم مِّنۡ ءَايَةٖ مِّنۡ ءَايَٰتِ رَبِّهِمۡ إِلَّا كَانُواْ عَنۡهَا مُعۡرِضِينَ","category":["36 (Ya-Sin)","Ya-Sin","Surah Ya-Sin"],"ayahNumber":3751,"juzNumber":23,"footnotes":"","lang":"rn"},{"name":"36:47","price":"Abagarariji na bo, iyo babwiwe bati: “Nimutange mu matungo, Imana Allah Yabaronkeje”; baca bigovyora babwira abemeramana bati: “Vyoshoboka gute ko dufungurira umuntu, Imana Allah Ishatse Yari kumufungurira! Bemeramana! Mwebwe nta co muri, kiretse ko muri mu muzimagiza uri kure cane y’ukuri”.","arabic":"وَإِذَا قِيلَ لَهُمۡ أَنفِقُواْ مِمَّا رَزَقَكُمُ ٱللَّهُ قَالَ ٱلَّذِينَ كَفَرُواْ لِلَّذِينَ ءَامَنُوٓاْ أَنُطۡعِمُ مَن لَّوۡ يَشَآءُ ٱللَّهُ أَطۡعَمَهُۥٓ إِنۡ أَنتُمۡ إِلَّا فِي ضَلَٰلٖ مُّبِينٖ","category":["36 (Ya-Sin)","Ya-Sin","Surah Ya-Sin"],"ayahNumber":3752,"juzNumber":23,"footnotes":"","lang":"rn"},{"name":"36:48","price":"Abagarariji, barinamuye mu guhakana bivuye inyuma izurwa ry’ibiremwa bati: “Muhama! Mbega ubona iryo sango ryo guhanirwako ku musi w’izuka, rizoshika ryari nimwaba wewe n’abemeramana muri kumwe, muri imvugakuri?”.","arabic":"وَيَقُولُونَ مَتَىٰ هَٰذَا ٱلۡوَعۡدُ إِن كُنتُمۡ صَٰدِقِينَ","category":["36 (Ya-Sin)","Ya-Sin","Surah Ya-Sin"],"ayahNumber":3753,"juzNumber":23,"footnotes":"","lang":"rn"},{"name":"36:49","price":"Abagarariji bihutira gusaba ibihano, nta n’ikindi barindiriye kugira bahanwe, kiretse ivuzwa ry’inzamba y’umuhero w’isi, uzobashikira giturumbuka ata n’uwo bari biteze, ukabasanga bari mu mpari bahazana mu vy’isi;","arabic":"مَا يَنظُرُونَ إِلَّا صَيۡحَةٗ وَٰحِدَةٗ تَأۡخُذُهُمۡ وَهُمۡ يَخِصِّمُونَ","category":["36 (Ya-Sin)","Ya-Sin","Surah Ya-Sin"],"ayahNumber":3754,"juzNumber":23,"footnotes":"","lang":"rn"},{"name":"36:50","price":"Ico gihe rero, ntibazoshobora no kugira uwo baraga n’ikintu na kimwe, eka ntibazoshobora no kugaruka mu miryango yabo, bazopfira aho bazoba bari;","arabic":"فَلَا يَسۡتَطِيعُونَ تَوۡصِيَةٗ وَلَآ إِلَىٰٓ أَهۡلِهِمۡ يَرۡجِعُونَ","category":["36 (Ya-Sin)","Ya-Sin","Surah Ya-Sin"],"ayahNumber":3755,"juzNumber":23,"footnotes":"","lang":"rn"},{"name":"36:51","price":"Inzamba igira kabiri izoheza ivuzwe, ibiremwa bice bisubizwa ubuzima, ubwo nyene bive mu kuzimu, maze bigende binyaragasa ku Mana yavyo Rurema Allah;","arabic":"وَنُفِخَ فِي ٱلصُّورِ فَإِذَا هُم مِّنَ ٱلۡأَجۡدَاثِ إِلَىٰ رَبِّهِمۡ يَنسِلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3756,"juzNumber":23,"footnotes":"","lang":"rn"},{"name":"36:52","price":"Abahakanye bivuye inyuma izurwa ry’ibiremwa, bace bavuga bicuza bati: “Amagorwa arama yemwe! Ni nde ga ntuze atuzuye akadukura aho twari twibereye!”; ubwo nyene bace bishurwa bati: “Iri, ni rya sango mwasezeranirwa na Nyenimpuhwe Allah, mugashikirizwa n’Intumwa zayo ko ari iry’ukuri”.","arabic":"قَالُواْ يَٰوَيۡلَنَا مَنۢ بَعَثَنَا مِن مَّرۡقَدِنَاۜۗ هَٰذَا مَا وَعَدَ ٱلرَّحۡمَٰنُ وَصَدَقَ ٱلۡمُرۡسَلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3757,"juzNumber":23,"footnotes":"","lang":"rn"},{"name":"36:53","price":"Izurwa ry’ibiremwa rero, nta n’ico risaba atari ivuzwa ry’inzamba igira kabiri, maze ibiremwa vyose bigaca vyegeranirizwa iwacu Twebwe Allah, kugira biharurirwe biheze bihemberwe ivyo vyakoze.","arabic":"إِن كَانَتۡ إِلَّا صَيۡحَةٗ وَٰحِدَةٗ فَإِذَا هُمۡ جَمِيعٞ لَّدَيۡنَا مُحۡضَرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3758,"juzNumber":23,"footnotes":"","lang":"rn"},{"name":"36:54","price":"Kuri uwo musi w’izuka rero, ibiremwa bizotunganirizwa vy’ukuri, nta muntu azorenganywa n’akantu inzatsa, mu kugabanyirizwa ivyiza canke mu kurengerezwa ku vyaha. Eka ntimuzonahemberwa, kiretse ku vyo mwari mwarakoze kw’isi.","arabic":"فَٱلۡيَوۡمَ لَا تُظۡلَمُ نَفۡسٞ شَيۡـٔٗا وَلَا تُجۡزَوۡنَ إِلَّا مَا كُنتُمۡ تَعۡمَلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3759,"juzNumber":23,"footnotes":"","lang":"rn"},{"name":"36:55","price":"Mu vy’ukuri, kuri uyo musi abantu bo mu Bwami bw’ijuru, bazoba baryohewe n’inema z’ubwoko bwose, akamwemwe kabasya;","arabic":"إِنَّ أَصۡحَٰبَ ٱلۡجَنَّةِ ٱلۡيَوۡمَ فِي شُغُلٖ فَٰكِهُونَ","category":["36 (Ya-Sin)","Ya-Sin","Surah Ya-Sin"],"ayahNumber":3760,"juzNumber":23,"footnotes":"","lang":"rn"},{"name":"36:56","price":"Bo hamwe n’abakenyezi babo, bicaye ku bitanda vy'iteka bisharije, basharamye mu gatutu katarenga;","arabic":"هُمۡ وَأَزۡوَٰجُهُمۡ فِي ظِلَٰلٍ عَلَى ٱلۡأَرَآئِكِ مُتَّكِـُٔونَ","category":["36 (Ya-Sin)","Ya-Sin","Surah Ya-Sin"],"ayahNumber":3761,"juzNumber":23,"footnotes":"","lang":"rn"},{"name":"36:57","price":"Muri nya Bwami, bazoronswa amoko yose y’ivyamwa biryoshe, bazoronswa n’ivyo vyose bipfuza biryoshe;","arabic":"لَهُمۡ فِيهَا فَٰكِهَةٞ وَلَهُم مَّا يَدَّعُونَ","category":["36 (Ya-Sin)","Ya-Sin","Surah Ya-Sin"],"ayahNumber":3762,"juzNumber":23,"footnotes":"","lang":"rn"},{"name":"36:58","price":"Bazoronka n’iyindi nema ihambaye kuruta zose, indamutso y’amahoro bazoramutswa n’Imana yabo Rurema Nyenimbabazi[8].","arabic":"سَلَٰمٞ قَوۡلٗا مِّن رَّبّٖ رَّحِيمٖ","category":["36 (Ya-Sin)","Ya-Sin","Surah Ya-Sin"],"ayahNumber":3763,"juzNumber":23,"footnotes":"[8] Ukuramutswa kwabo n’Imana Nyenimbabazi, kizoba ari co kimenyetso c’uko bari mu mahoro, iteka n’itekane vyamaho.","lang":"rn"},{"name":"36:59","price":"Abagarariji kuri uyo musi, bazobwirwa bati: “Emwe banyavyaha! Kuri uno musi, nimwitandukanye n’abemeramana, muheze muje ukwanyu”;","arabic":"وَٱمۡتَٰزُواْ ٱلۡيَوۡمَ أَيُّهَا ٱلۡمُجۡرِمُونَ","category":["36 (Ya-Sin)","Ya-Sin","Surah Ya-Sin"],"ayahNumber":3764,"juzNumber":23,"footnotes":"","lang":"rn"},{"name":"36:60","price":"Maze Imana Allah Iheze Ibabwire n’agashinyaguro n’akantu Iti: “Mbega bagarariji muri Bene Adamu! Sinabahaye amabwirizwa yanje Ndayacishije ku Ntumwa Nabarungikiye, ko mutosenga shetani ngo muyumvire, n’uko mu vy’ukuri shetani kuri mwebwe, ari umwansi agaragara;","arabic":"۞ أَلَمۡ أَعۡهَدۡ إِلَيۡكُمۡ يَٰبَنِيٓ ءَادَمَ أَن لَّا تَعۡبُدُواْ ٱلشَّيۡطَٰنَۖ إِنَّهُۥ لَكُمۡ عَدُوّٞ مُّبِينٞ","category":["36 (Ya-Sin)","Ya-Sin","Surah Ya-Sin"],"ayahNumber":3765,"juzNumber":23,"footnotes":"","lang":"rn"},{"name":"36:61","price":"Nkababwiriza n’uko munyiyegereza mu vyo mukora vyose mukanansenga mutambangikanya na kimwe mu biremwa, kuko iryo ari ryo dini rigororotse Nzobahembera Ubwami bw’ijuru!","arabic":"وَأَنِ ٱعۡبُدُونِيۚ هَٰذَا صِرَٰطٞ مُّسۡتَقِيمٞ","category":["36 (Ya-Sin)","Ya-Sin","Surah Ya-Sin"],"ayahNumber":3766,"juzNumber":23,"footnotes":"","lang":"rn"},{"name":"36:62","price":"Ni ukuri, shetani yarahubishije inzira yanje ibiremwa vyinshi muri mwebwe. Mbega babangikanyamana! Ntimwagira akenge ngo mutahure urwanko shetani ibafitiye ngo muheze muyirinde!","arabic":"وَلَقَدۡ أَضَلَّ مِنكُمۡ جِبِلّٗا كَثِيرًاۖ أَفَلَمۡ تَكُونُواْ تَعۡقِلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3767,"juzNumber":23,"footnotes":"","lang":"rn"},{"name":"36:63","price":"Uwu rero, ni wo muriro wa Jahannamu mwahora musezeranirwa mukiri kw’isi, ko muzowinjira nimwagarariza;","arabic":"هَٰذِهِۦ جَهَنَّمُ ٱلَّتِي كُنتُمۡ تُوعَدُونَ","category":["36 (Ya-Sin)","Ya-Sin","Surah Ya-Sin"],"ayahNumber":3768,"juzNumber":23,"footnotes":"","lang":"rn"},{"name":"36:64","price":"Nimuwinjire rero kuri uno musi, maze muwote ku kuntu mwagarariza;","arabic":"ٱصۡلَوۡهَا ٱلۡيَوۡمَ بِمَا كُنتُمۡ تَكۡفُرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3769,"juzNumber":23,"footnotes":"","lang":"rn"},{"name":"36:65","price":"Kuri uno musi rero, Twebwe Allah, Turazivya iminwa y’ababangikanyamana ntibashobore kurikura mu kanwa ngo bavuge, Duheze Tuvugishe amaboko yabo, maze avuge ibibi yakoze, amaguru yabo na yo abagirize ku bibi vyose baja gukora”.","arabic":"ٱلۡيَوۡمَ نَخۡتِمُ عَلَىٰٓ أَفۡوَٰهِهِمۡ وَتُكَلِّمُنَآ أَيۡدِيهِمۡ وَتَشۡهَدُ أَرۡجُلُهُم بِمَا كَانُواْ يَكۡسِبُونَ","category":["36 (Ya-Sin)","Ya-Sin","Surah Ya-Sin"],"ayahNumber":3770,"juzNumber":23,"footnotes":"","lang":"rn"},{"name":"36:66","price":"Mu gihe Twoshaka rero, ni ukuri Twobahumya n’amaso nk’uko Twazibije iminwa yabo, bagaheza bakitanganiza kuja kurengana ku kiraro gitambitse hejuru y’umuriro. None vyoshoboka gute kukirenganako, kandi barahumye amaso, batabona n’iyo baja!","arabic":"وَلَوۡ نَشَآءُ لَطَمَسۡنَا عَلَىٰٓ أَعۡيُنِهِمۡ فَٱسۡتَبَقُواْ ٱلصِّرَٰطَ فَأَنَّىٰ يُبۡصِرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3771,"juzNumber":23,"footnotes":"","lang":"rn"},{"name":"36:67","price":"No mu gihe Twoshaka, ni ukuri Twobahinduye indemo bakaguma aho bari batanyagaza; muri ico gihe, ntiboshoboye gutera intambwe n’imwe imbere canke ngo basubire inyuma.","arabic":"وَلَوۡ نَشَآءُ لَمَسَخۡنَٰهُمۡ عَلَىٰ مَكَانَتِهِمۡ فَمَا ٱسۡتَطَٰعُواْ مُضِيّٗا وَلَا يَرۡجِعُونَ","category":["36 (Ya-Sin)","Ya-Sin","Surah Ya-Sin"],"ayahNumber":3772,"juzNumber":23,"footnotes":"","lang":"rn"},{"name":"36:68","price":"Uwo Duhaye kuramba bigashika akagera mu za bukuru, Turamutitura mu ndemo agasubira ibwana mu nyifato n’intege nke. Mbega abagarariji ntibogarura akenge ngo batahure ko Imana Allah Ishoboye kugira ivyo vyose, Ishoboye no kubazura!","arabic":"وَمَن نُّعَمِّرۡهُ نُنَكِّسۡهُ فِي ٱلۡخَلۡقِۚ أَفَلَا يَعۡقِلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3773,"juzNumber":23,"footnotes":"","lang":"rn"},{"name":"36:69","price":"Twebwe Allah, ntitwigeze Twigisha Intumwa Muhamadi kwivuga amazina, eka ntivyari binayikwiye namba ko iba umwivuzi w’amazina. Iki Gitabu yabazaniye, si ikindi kiretse ko ari urwibutso n’inyigisho ku wushaka kwikebuka; kikaba na Qor’ani itomoye neza, mu nsiguro, mu ngingo z’ibirekuwe n’ibizira, ikaba inatomoye neza kandi no mu burongozi bwayo;","arabic":"وَمَا عَلَّمۡنَٰهُ ٱلشِّعۡرَ وَمَا يَنۢبَغِي لَهُۥٓۚ إِنۡ هُوَ إِلَّا ذِكۡرٞ وَقُرۡءَانٞ مُّبِينٞ","category":["36 (Ya-Sin)","Ya-Sin","Surah Ya-Sin"],"ayahNumber":3774,"juzNumber":23,"footnotes":"","lang":"rn"},{"name":"36:70","price":"Kugira igabishe ku bihano vy’Imana Allah, uwo wese afise umushaha utegera ugakurikira ukuri, maze ibihano vyagire abagarariji inyuma y’aho bashikiwe na Qor’ani, bakayihakana bivuye inyuma.","arabic":"لِّيُنذِرَ مَن كَانَ حَيّٗا وَيَحِقَّ ٱلۡقَوۡلُ عَلَى ٱلۡكَٰفِرِينَ","category":["36 (Ya-Sin)","Ya-Sin","Surah Ya-Sin"],"ayahNumber":3775,"juzNumber":23,"footnotes":"","lang":"rn"},{"name":"36:71","price":"Mbega abantu ntibabona ko Twebwe Allah, Twabaremeye ibitungwa ku neza yabo, Tubaha kubigaba no kubiganza;","arabic":"أَوَلَمۡ يَرَوۡاْ أَنَّا خَلَقۡنَا لَهُم مِّمَّا عَمِلَتۡ أَيۡدِينَآ أَنۡعَٰمٗا فَهُمۡ لَهَا مَٰلِكُونَ","category":["36 (Ya-Sin)","Ya-Sin","Surah Ya-Sin"],"ayahNumber":3776,"juzNumber":23,"footnotes":"","lang":"rn"},{"name":"36:72","price":"Tubashoboza no kuvyikorako! Muri vyo rero; harimwo ivyo bikorako mu ngendo z’uruja n’uruza, no mu kwunguruza ivyankenerwa, harimwo n’ivyo baheza bagafungura.","arabic":"وَذَلَّلۡنَٰهَا لَهُمۡ فَمِنۡهَا رَكُوبُهُمۡ وَمِنۡهَا يَأۡكُلُونَ","category":["36 (Ya-Sin)","Ya-Sin","Surah Ya-Sin"],"ayahNumber":3777,"juzNumber":23,"footnotes":"","lang":"rn"},{"name":"36:73","price":"Baranafise n’ibindi bibafitiye akamaro bikomoka kuri nya bitungwa; nk’ubwoya n’insato, n’ibindi, hamwe rero n’amata banywa. Mbega abantu ntiboshimira Imana Allah ku nema zayo, bagaheza bakayisenga ari Imwe Rudende!","arabic":"وَلَهُمۡ فِيهَا مَنَٰفِعُ وَمَشَارِبُۚ أَفَلَا يَشۡكُرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3778,"juzNumber":23,"footnotes":"","lang":"rn"},{"name":"36:74","price":"Ababangikanyamana bagize mu gishingo c’Imana Allah ibigirwamana, maze barabisenga barondera ko bibatabara bikabakingira ibihano vyayo;","arabic":"وَٱتَّخَذُواْ مِن دُونِ ٱللَّهِ ءَالِهَةٗ لَّعَلَّهُمۡ يُنصَرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3779,"juzNumber":23,"footnotes":"","lang":"rn"},{"name":"36:75","price":"Ivyo bigirwamana, ntibishoboye namba gutabara ababisenga, eka na vyo nyene nta co vyimariye. Ababangikanyamana hamwe n’ivyo basenga, bose bazokwegeranirizwa hamwe mu bihano batanako umwikomo.","arabic":"لَا يَسۡتَطِيعُونَ نَصۡرَهُمۡ وَهُمۡ لَهُمۡ جُندٞ مُّحۡضَرُونَ","category":["36 (Ya-Sin)","Ya-Sin","Surah Ya-Sin"],"ayahNumber":3780,"juzNumber":23,"footnotes":"","lang":"rn"},{"name":"36:76","price":"Ntumwa y’Imana! Ntugatuntuzwe n’igarariza hamwe n’itebura vyabo; mu vy’ukuri Twebwe Allah, Turazi neza ivyo bakorera mu mpisho n’ivyo bakorera ku mugaragaro, Tuzoheza Tubibahembere.","arabic":"فَلَا يَحۡزُنكَ قَوۡلُهُمۡۘ إِنَّا نَعۡلَمُ مَا يُسِرُّونَ وَمَا يُعۡلِنُونَ","category":["36 (Ya-Sin)","Ya-Sin","Surah Ya-Sin"],"ayahNumber":3781,"juzNumber":23,"footnotes":"","lang":"rn"},{"name":"36:77","price":"Mbega umuntu ahakana yivuye inyuma izurwa ry’ibiremwa, ntabona ko Twebwe Allah, Twamuremye mw’ima ry’intanga, amaze gukura aca ahinduka umuharirizi ruhebwa;","arabic":"أَوَلَمۡ يَرَ ٱلۡإِنسَٰنُ أَنَّا خَلَقۡنَٰهُ مِن نُّطۡفَةٖ فَإِذَا هُوَ خَصِيمٞ مُّبِينٞ","category":["36 (Ya-Sin)","Ya-Sin","Surah Ya-Sin"],"ayahNumber":3782,"juzNumber":23,"footnotes":"","lang":"rn"},{"name":"36:78","price":"Araheza aducira agace kataroranye mu kugereranya ubushobozi bw’Imana Allah Yaremye, n’ubushobozi bw’ico Yaremye, maze yibagira intango y’iremwa ryiwe, arinamura ati: “Ni nde yosubiza ubuzima amagufa kandi yaramaze kubora akavungagurika!”","arabic":"وَضَرَبَ لَنَا مَثَلٗا وَنَسِيَ خَلۡقَهُۥۖ قَالَ مَن يُحۡيِ ٱلۡعِظَٰمَ وَهِيَ رَمِيمٞ","category":["36 (Ya-Sin)","Ya-Sin","Surah Ya-Sin"],"ayahNumber":3783,"juzNumber":23,"footnotes":"","lang":"rn"},{"name":"36:79","price":"Ntumwa y’Imana! Vuga umwishure uti: “Iyosubiza ubuzima nya magufa, ni Iyayaremye ubwa mbere, ni na Yo Izi neza iremwa ry’ibiremwa vyose, ni Nyenubumenyikurivyose”;","arabic":"قُلۡ يُحۡيِيهَا ٱلَّذِيٓ أَنشَأَهَآ أَوَّلَ مَرَّةٖۖ وَهُوَ بِكُلِّ خَلۡقٍ عَلِيمٌ","category":["36 (Ya-Sin)","Ya-Sin","Surah Ya-Sin"],"ayahNumber":3784,"juzNumber":23,"footnotes":"","lang":"rn"},{"name":"36:80","price":"Ni Yo Yabagiriye umuriro mu gutsita igiti kibisi ku kindi, maze mu kanya isase mugacana umuriro muri nya giti[9].","arabic":"ٱلَّذِي جَعَلَ لَكُم مِّنَ ٱلشَّجَرِ ٱلۡأَخۡضَرِ نَارٗا فَإِذَآ أَنتُم مِّنۡهُ تُوقِدُونَ","category":["36 (Ya-Sin)","Ya-Sin","Surah Ya-Sin"],"ayahNumber":3785,"juzNumber":23,"footnotes":"[9] Ugutsita igiti kibisi ku kindi maze umuriro ukaka, ni kimwe mu vyemezo vyerekana ubushobozi bw’Imana Allah mu kurema ikintu mu gihushane caco. Ni nk’ukwo nyene rero, Ishoboye gusubiza ubuzima abapfuye bakazuka.","lang":"rn"},{"name":"36:81","price":"Ubwo none, Imana Allah Yaremye amajuru n’isi n’ibiri hagati yavyo, ntishoboye gusubiza ubuzima ibiremwa bikazuka bidora nk’ubwa mbere igihe Ibirema! Yobuzwa n’iki kandi ari Yo Nyenukurema Yaremye ikintu ico ari co cose, Nyenubumenyikurivyose!","arabic":"أَوَلَيۡسَ ٱلَّذِي خَلَقَ ٱلسَّمَٰوَٰتِ وَٱلۡأَرۡضَ بِقَٰدِرٍ عَلَىٰٓ أَن يَخۡلُقَ مِثۡلَهُمۚ بَلَىٰ وَهُوَ ٱلۡخَلَّٰقُ ٱلۡعَلِيمُ","category":["36 (Ya-Sin)","Ya-Sin","Surah Ya-Sin"],"ayahNumber":3786,"juzNumber":23,"footnotes":"","lang":"rn"},{"name":"36:82","price":"Ni ukuri, iyo Imana Allah Ishatse ikintu ico ari co cose ko kiba, Ikibwira gusa Iti: “Ba” kigaca kiba ubwo nyene.","arabic":"إِنَّمَآ أَمۡرُهُۥٓ إِذَآ أَرَادَ شَيۡـًٔا أَن يَقُولَ لَهُۥ كُن فَيَكُونُ","category":["36 (Ya-Sin)","Ya-Sin","Surah Ya-Sin"],"ayahNumber":3787,"juzNumber":23,"footnotes":"","lang":"rn"},{"name":"36:83","price":"Nihaninahazwe rero Imana Allah, Yo Rugaba Igaba Ikaganza ibintu vyose, ni no kuri Yo muzosubizwa mumaze gupfa, kugira muharurirwe muheze muhemberwe ivyo mwakoze.","arabic":"فَسُبۡحَٰنَ ٱلَّذِي بِيَدِهِۦ مَلَكُوتُ كُلِّ شَيۡءٖ وَإِلَيۡهِ تُرۡجَعُونَ","category":["36 (Ya-Sin)","Ya-Sin","Surah Ya-Sin"],"ayahNumber":3788,"juzNumber":23,"footnotes":"","lang":"rn"}],"chapter":["36 (Ya-Sin)","Ya-Sin","Surah Ya-Sin","Chapter Ya-Sin","Sin","Surah Sin","Chapter Sin","Ya Sin","Surah Ya Sin","Chapter Ya Sin","Surah 36","Chapter 36","Ya-Sin","يس"]}