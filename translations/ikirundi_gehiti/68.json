{"data":[{"name":"68:1","price":"Nuun[1]. Jewe Allah, Ndarahiye kw’ikaramu n’ivyo abamalayika n’abantu bayandikisha!","arabic":"نٓۚ وَٱلۡقَلَمِ وَمَا يَسۡطُرُونَ","category":["68 (Al-Qalam)","Al-Qalam","Surah Al-Qalam"],"ayahNumber":5272,"juzNumber":29,"footnotes":"[1] Raba insiguro y’indome zitangura mu ntango y’igisomwa Al-Baqara.","lang":"rn"},{"name":"68:2","price":"Ko wewe Intumwa Muhamadi, utari umusazi namba kubera inema wahawe n’Imana yawe Rurema Allah mu kukugira Intumwa!","arabic":"مَآ أَنتَ بِنِعۡمَةِ رَبِّكَ بِمَجۡنُونٖ","category":["68 (Al-Qalam)","Al-Qalam","Surah Al-Qalam"],"ayahNumber":5273,"juzNumber":29,"footnotes":"","lang":"rn"},{"name":"68:3","price":"Mu vy’ukuri, nta nkeka urafise impembo idahera kubera ko wihanganira ishikirizabutumwa;","arabic":"وَإِنَّ لَكَ لَأَجۡرًا غَيۡرَ مَمۡنُونٖ","category":["68 (Al-Qalam)","Al-Qalam","Surah Al-Qalam"],"ayahNumber":5274,"juzNumber":29,"footnotes":"","lang":"rn"},{"name":"68:4","price":"Kandi nta nkeka ko wewe uri ku ngeso nziza cane zishimangirwa na Qor’ani.","arabic":"وَإِنَّكَ لَعَلَىٰ خُلُقٍ عَظِيمٖ","category":["68 (Al-Qalam)","Al-Qalam","Surah Al-Qalam"],"ayahNumber":5275,"juzNumber":29,"footnotes":"","lang":"rn"},{"name":"68:5","price":"Mu gihe kitari kirekire rero uzobona, kandi abagarariji na bo nyene bazobona;","arabic":"فَسَتُبۡصِرُ وَيُبۡصِرُونَ","category":["68 (Al-Qalam)","Al-Qalam","Surah Al-Qalam"],"ayahNumber":5276,"juzNumber":29,"footnotes":"","lang":"rn"},{"name":"68:6","price":"Umusazi muri mwebwe uwo ari we.","arabic":"بِأَييِّكُمُ ٱلۡمَفۡتُونُ","category":["68 (Al-Qalam)","Al-Qalam","Surah Al-Qalam"],"ayahNumber":5277,"juzNumber":29,"footnotes":"","lang":"rn"},{"name":"68:7","price":"Mu vy’ukuri Imana yawe Rurema Allah, ni Yo Izi neza na neza uwahuvye inzira yayo y’ukuri. Ni na Yo Izi neza na neza abagororotsi.","arabic":"إِنَّ رَبَّكَ هُوَ أَعۡلَمُ بِمَن ضَلَّ عَن سَبِيلِهِۦ وَهُوَ أَعۡلَمُ بِٱلۡمُهۡتَدِينَ","category":["68 (Al-Qalam)","Al-Qalam","Surah Al-Qalam"],"ayahNumber":5278,"juzNumber":29,"footnotes":"","lang":"rn"},{"name":"68:8","price":"Ntumwa y’Imana! Ntukagamburukire rero na gato abahakanyi, kuko bari mu muzimagiza.","arabic":"فَلَا تُطِعِ ٱلۡمُكَذِّبِينَ","category":["68 (Al-Qalam)","Al-Qalam","Surah Al-Qalam"],"ayahNumber":5279,"juzNumber":29,"footnotes":"","lang":"rn"},{"name":"68:9","price":"Baripfuje cane ko woborohera, maze na bo bagaheza bakakworohera.","arabic":"وَدُّواْ لَوۡ تُدۡهِنُ فَيُدۡهِنُونَ","category":["68 (Al-Qalam)","Al-Qalam","Surah Al-Qalam"],"ayahNumber":5280,"juzNumber":29,"footnotes":"","lang":"rn"},{"name":"68:10","price":"Ntumwa y’Imana! Ntukumvire uwo wese akunda kurahira kenshi, asuzuguritse;","arabic":"وَلَا تُطِعۡ كُلَّ حَلَّافٖ مَّهِينٍ","category":["68 (Al-Qalam)","Al-Qalam","Surah Al-Qalam"],"ayahNumber":5281,"juzNumber":29,"footnotes":"","lang":"rn"},{"name":"68:11","price":"Akunda kwandagaza abantu, gateranya;","arabic":"هَمَّازٖ مَّشَّآءِۭ بِنَمِيمٖ","category":["68 (Al-Qalam)","Al-Qalam","Surah Al-Qalam"],"ayahNumber":5282,"juzNumber":29,"footnotes":"","lang":"rn"},{"name":"68:12","price":"Ingumyi idatanga ku bw’Imana Allah, ikanabuza abandi gukora iciza, yigenza ku bantu ikanarenga ku mabwirizwa, yuzuye ivyaha;","arabic":"مَّنَّاعٖ لِّلۡخَيۡرِ مُعۡتَدٍ أَثِيمٍ","category":["68 (Al-Qalam)","Al-Qalam","Surah Al-Qalam"],"ayahNumber":5283,"juzNumber":29,"footnotes":"","lang":"rn"},{"name":"68:13","price":"Inshirwarimenetse mu buhakanyi, Turetse n’ivyo vyose, ni n’umuzanano;","arabic":"عُتُلِّۭ بَعۡدَ ذَٰلِكَ زَنِيمٍ","category":["68 (Al-Qalam)","Al-Qalam","Surah Al-Qalam"],"ayahNumber":5284,"juzNumber":29,"footnotes":"","lang":"rn"},{"name":"68:14","price":"Mbe none yoba akora ivyo, yitwaza ko afise amatungo n’abana benshi!","arabic":"أَن كَانَ ذَا مَالٖ وَبَنِينَ","category":["68 (Al-Qalam)","Al-Qalam","Surah Al-Qalam"],"ayahNumber":5285,"juzNumber":29,"footnotes":"","lang":"rn"},{"name":"68:15","price":"Bigatuma iyo asomewe Aayah zacu za Qor’ani, azihakana yivuye inyuma, agashoka avuga ati: “Qor'ani, ni imigani n’ibitito vy’ab’aho hambere[2].","arabic":"إِذَا تُتۡلَىٰ عَلَيۡهِ ءَايَٰتُنَا قَالَ أَسَٰطِيرُ ٱلۡأَوَّلِينَ","category":["68 (Al-Qalam)","Al-Qalam","Surah Al-Qalam"],"ayahNumber":5286,"juzNumber":29,"footnotes":"[2] Izi Aayah rero, n’aho zahishuwe zinebagura bamwe mu babangikanyamana; nka Waliid mwene Al-Mughiira, zirihaniza umwislamu uwo ari we wese ko yogira inyifato zigayitse nk’izo.","lang":"rn"},{"name":"68:16","price":"Tuzomushirako inkovu ku zuru ryiwe, maze yame imutera isoni mu maso y’abantu.","arabic":"سَنَسِمُهُۥ عَلَى ٱلۡخُرۡطُومِ","category":["68 (Al-Qalam)","Al-Qalam","Surah Al-Qalam"],"ayahNumber":5287,"juzNumber":29,"footnotes":"","lang":"rn"},{"name":"68:17","price":"Mu vy’ukuri Twebwe Allah, Twaragerageje ababangikanyamana b’i Makka mu kubatera amapfa; nk’uko Twagerageje benumurima, igihe barahira bakarengwa ko bategerezwa gusoroma umurima wabo mu gaturuturu, kugira ntihagire umworo n’umwe agira ico aronkako;","arabic":"إِنَّا بَلَوۡنَٰهُمۡ كَمَا بَلَوۡنَآ أَصۡحَٰبَ ٱلۡجَنَّةِ إِذۡ أَقۡسَمُواْ لَيَصۡرِمُنَّهَا مُصۡبِحِينَ","category":["68 (Al-Qalam)","Al-Qalam","Surah Al-Qalam"],"ayahNumber":5288,"juzNumber":29,"footnotes":"","lang":"rn"},{"name":"68:18","price":"Maze ntibashaka kubikesha Imana Allah mu kuvuga bati: “In shaa Allah\" (Imana Allah niyabishaka).","arabic":"وَلَا يَسۡتَثۡنُونَ","category":["68 (Al-Qalam)","Al-Qalam","Surah Al-Qalam"],"ayahNumber":5289,"juzNumber":29,"footnotes":"","lang":"rn"},{"name":"68:19","price":"Ntivyatevye rero, ibihano vy’Imana yawe Rurema Allah, bishikira nya murima bakiryamye;","arabic":"فَطَافَ عَلَيۡهَا طَآئِفٞ مِّن رَّبِّكَ وَهُمۡ نَآئِمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5290,"juzNumber":29,"footnotes":"","lang":"rn"},{"name":"68:20","price":"Maze urasha uratokombera, usigara wirabura tsiritsiri nk’umwijima w’ijoro.","arabic":"فَأَصۡبَحَتۡ كَٱلصَّرِيمِ","category":["68 (Al-Qalam)","Al-Qalam","Surah Al-Qalam"],"ayahNumber":5291,"juzNumber":29,"footnotes":"","lang":"rn"},{"name":"68:21","price":"Bumaze guca, baciye bahamagarana;","arabic":"فَتَنَادَوۡاْ مُصۡبِحِينَ","category":["68 (Al-Qalam)","Al-Qalam","Surah Al-Qalam"],"ayahNumber":5292,"juzNumber":29,"footnotes":"","lang":"rn"},{"name":"68:22","price":"Bati: “Nimuzinduke mu gaturuturu muje mu murima wanyu nimwaba mushaka gusarura”.","arabic":"أَنِ ٱغۡدُواْ عَلَىٰ حَرۡثِكُمۡ إِن كُنتُمۡ صَٰرِمِينَ","category":["68 (Al-Qalam)","Al-Qalam","Surah Al-Qalam"],"ayahNumber":5293,"juzNumber":29,"footnotes":"","lang":"rn"},{"name":"68:23","price":"Baca baragenda bongorerana;","arabic":"فَٱنطَلَقُواْ وَهُمۡ يَتَخَٰفَتُونَ","category":["68 (Al-Qalam)","Al-Qalam","Surah Al-Qalam"],"ayahNumber":5294,"juzNumber":29,"footnotes":"","lang":"rn"},{"name":"68:24","price":"Bati: “Uno musi, ntihagire umworo n’umwe abinjirana mu murima”.","arabic":"أَن لَّا يَدۡخُلَنَّهَا ٱلۡيَوۡمَ عَلَيۡكُم مِّسۡكِينٞ","category":["68 (Al-Qalam)","Al-Qalam","Surah Al-Qalam"],"ayahNumber":5295,"juzNumber":29,"footnotes":"","lang":"rn"},{"name":"68:25","price":"Ni uko rero, bahengera mu gaturuturu baragenda, bazi neza ko basarura ata mworo n’umwe bahayeko.","arabic":"وَغَدَوۡاْ عَلَىٰ حَرۡدٖ قَٰدِرِينَ","category":["68 (Al-Qalam)","Al-Qalam","Surah Al-Qalam"],"ayahNumber":5296,"juzNumber":29,"footnotes":"","lang":"rn"},{"name":"68:26","price":"Bamaze kubona nya murima wahiye, baciye bavuga n'agahinda n'akantu bati: “Nta nkeka ko twazimiye inzira”;","arabic":"فَلَمَّا رَأَوۡهَا قَالُوٓاْ إِنَّا لَضَآلُّونَ","category":["68 (Al-Qalam)","Al-Qalam","Surah Al-Qalam"],"ayahNumber":5297,"juzNumber":29,"footnotes":"","lang":"rn"},{"name":"68:27","price":"Bamaze kumenya neza na neza ko ari wa murima wabo wahiye, barisubiyeko bati: “Ahubwo nyabuna twebwe, twavyatswe kubera umuzirikanyi wacu mubi”;","arabic":"بَلۡ نَحۡنُ مَحۡرُومُونَ","category":["68 (Al-Qalam)","Al-Qalam","Surah Al-Qalam"],"ayahNumber":5298,"juzNumber":29,"footnotes":"","lang":"rn"},{"name":"68:28","price":"Umugororotsi muri bo, aca avuga ati: “Mbega yemwe! Sinari nababwiye ko mwobikesha Imana Allah, mukayininahaza mu kuvuga muti: “In shaa Allah\" (Imana Allah niyabishaka)!","arabic":"قَالَ أَوۡسَطُهُمۡ أَلَمۡ أَقُل لَّكُمۡ لَوۡلَا تُسَبِّحُونَ","category":["68 (Al-Qalam)","Al-Qalam","Surah Al-Qalam"],"ayahNumber":5299,"juzNumber":29,"footnotes":"","lang":"rn"},{"name":"68:29","price":"Bamaze kwikebuka baciye bishura bati: “Ininahazwa, ni iry’Imana yacu Rurema Allah. Mu vy’ukuri, twari twirenganije mu kutabikesha Imana Allah, no mu kuzirikana kudaha aboro imperezwa”.","arabic":"قَالُواْ سُبۡحَٰنَ رَبِّنَآ إِنَّا كُنَّا ظَٰلِمِينَ","category":["68 (Al-Qalam)","Al-Qalam","Surah Al-Qalam"],"ayahNumber":5300,"juzNumber":29,"footnotes":"","lang":"rn"},{"name":"68:30","price":"Ni ho rero baca batangura gutanako umwikomo;","arabic":"فَأَقۡبَلَ بَعۡضُهُمۡ عَلَىٰ بَعۡضٖ يَتَلَٰوَمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5301,"juzNumber":29,"footnotes":"","lang":"rn"},{"name":"68:31","price":"Bavuga bati: “Turahonye yemwe! Mu vy’ukuri, twari twarenze kw’ibwirizwa ry’Imana Allah mu kudaha aboro imperezwa;","arabic":"قَالُواْ يَٰوَيۡلَنَآ إِنَّا كُنَّا طَٰغِينَ","category":["68 (Al-Qalam)","Al-Qalam","Surah Al-Qalam"],"ayahNumber":5302,"juzNumber":29,"footnotes":"","lang":"rn"},{"name":"68:32","price":"Kumbure Imana yacu Rurema Allah, Izodushumbusha Iduhe ibisumba umurima kuko twamaze kwigaya. Mu vy’ukuri, turitonesheje ku Mana yacu Rurema Allah\".","arabic":"عَسَىٰ رَبُّنَآ أَن يُبۡدِلَنَا خَيۡرٗا مِّنۡهَآ إِنَّآ إِلَىٰ رَبِّنَا رَٰغِبُونَ","category":["68 (Al-Qalam)","Al-Qalam","Surah Al-Qalam"],"ayahNumber":5303,"juzNumber":29,"footnotes":"","lang":"rn"},{"name":"68:33","price":"Ni nk’uko nyene rero Twebwe Allah - Twahanye benumurima - Duhana abarenga ku mabwirizwa y’Imana Allah. Nta nkeka rero ko n’ibihano vyo mu buzima bw’inyuma yo gupfa, bihambaye cane gusumba ivyo kw’isi. Iyo abantu babimenya rero, bokwihanye kurenga ku mabwirizwa y’Imana Allah.","arabic":"كَذَٰلِكَ ٱلۡعَذَابُۖ وَلَعَذَابُ ٱلۡأٓخِرَةِ أَكۡبَرُۚ لَوۡ كَانُواْ يَعۡلَمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5304,"juzNumber":29,"footnotes":"","lang":"rn"},{"name":"68:34","price":"Mu vy’ukuri, abatinya ibihano vy'Imana Allah mu kwubahiriza amabwirizwa yayo, barategekanirijwe ku Mana yabo Rurema Allah, Ubwami bw’ijuru bwuzuyemwo inema.","arabic":"إِنَّ لِلۡمُتَّقِينَ عِندَ رَبِّهِمۡ جَنَّٰتِ ٱلنَّعِيمِ","category":["68 (Al-Qalam)","Al-Qalam","Surah Al-Qalam"],"ayahNumber":5305,"juzNumber":29,"footnotes":"","lang":"rn"},{"name":"68:35","price":"Mbega none, Twofata abislamu bicisha bugufi mu kwumvira Imana Allah nk’abahakanyi mu ndishi!","arabic":"أَفَنَجۡعَلُ ٱلۡمُسۡلِمِينَ كَٱلۡمُجۡرِمِينَ","category":["68 (Al-Qalam)","Al-Qalam","Surah Al-Qalam"],"ayahNumber":5306,"juzNumber":29,"footnotes":"","lang":"rn"},{"name":"68:36","price":"Mbega bantu! Mwafashwe n’ibiki? Ko muca iza ngondagonde mu kubanganisha mu ndishi!","arabic":"مَا لَكُمۡ كَيۡفَ تَحۡكُمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5307,"juzNumber":29,"footnotes":"","lang":"rn"},{"name":"68:37","price":"Canke mwoba mufise igitabu mwamanuriwe, musomamwo ko umugamburukiramana yofatwa nk’ikigaba mu ndishi!","arabic":"أَمۡ لَكُمۡ كِتَٰبٞ فِيهِ تَدۡرُسُونَ","category":["68 (Al-Qalam)","Al-Qalam","Surah Al-Qalam"],"ayahNumber":5308,"juzNumber":29,"footnotes":"","lang":"rn"},{"name":"68:38","price":"Mu vy’ukuri muri ico gihe, mwoba mufise ivyo mwihitiramwo muri nya gitabu bivuye ku vyipfuzo vyanyu.","arabic":"إِنَّ لَكُمۡ فِيهِ لَمَا تَخَيَّرُونَ","category":["68 (Al-Qalam)","Al-Qalam","Surah Al-Qalam"],"ayahNumber":5309,"juzNumber":29,"footnotes":"","lang":"rn"},{"name":"68:39","price":"Canke mwoba mufitaniye amasezerano na Twebwe Allah, azokwamaho kugeza ku musi w’imperuka, ko muzoronka Ubwami bw’ijuru nk’uko mwipfuza!","arabic":"أَمۡ لَكُمۡ أَيۡمَٰنٌ عَلَيۡنَا بَٰلِغَةٌ إِلَىٰ يَوۡمِ ٱلۡقِيَٰمَةِ إِنَّ لَكُمۡ لَمَا تَحۡكُمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5310,"juzNumber":29,"footnotes":"","lang":"rn"},{"name":"68:40","price":"Ntumwa y’Imana! Baza ababangikanyamana uwoba muri bo yishinze ko azobashikana mu Bwami bw’ijuru nk’abicisha bugufi ku Mana Allah!”;","arabic":"سَلۡهُمۡ أَيُّهُم بِذَٰلِكَ زَعِيمٌ","category":["68 (Al-Qalam)","Al-Qalam","Surah Al-Qalam"],"ayahNumber":5311,"juzNumber":29,"footnotes":"","lang":"rn"},{"name":"68:41","price":"Canke boba bafise abafasha babangikanije n’Imana Allah, bazobashikana muri nya Bwami bw’ijuru! Enda nyabuna rero, nibabazane nibaba ari imvugakuri mu vyo bipfuza;","arabic":"أَمۡ لَهُمۡ شُرَكَآءُ فَلۡيَأۡتُواْ بِشُرَكَآئِهِمۡ إِن كَانُواْ صَٰدِقِينَ","category":["68 (Al-Qalam)","Al-Qalam","Surah Al-Qalam"],"ayahNumber":5312,"juzNumber":29,"footnotes":"","lang":"rn"},{"name":"68:42","price":"Ku musi hazoba hari intureka z’akataraboneka, maze Imana Allah Igaseruka gutunganiriza ibiremwa, Igaheza Ikagaragaza umurundi wayo mutagatifu[3] utagira na kimwe bisa mu biremwa, maze ibiremwa bigahamagarirwa kwubamira Uhoraho Allah, ibiremwa bitigeze vyubamira Imana Allah kw'isi, nta vyo bizoshobora ngo vyubame;","arabic":"يَوۡمَ يُكۡشَفُ عَن سَاقٖ وَيُدۡعَوۡنَ إِلَى ٱلسُّجُودِ فَلَا يَسۡتَطِيعُونَ","category":["68 (Al-Qalam)","Al-Qalam","Surah Al-Qalam"],"ayahNumber":5313,"juzNumber":29,"footnotes":"[3] Intumwa y’Imana (nyakugira amahoro n’impuhwe z’Imana Allah) yaravuze iti: “Imana yacu Rurema Allah Izogaragaza umurundi wayo, maze umwemeramana wese mu bagabo no mu bagore ace ayubamira, hasigare uwahora ayubamira kw’isi ku kwiyerekana no kuyagwa neza; agize ngo yubame, umugongo wiwe uzoca ucika igihimba kimwe kitagondeka”. Yashikirijwe na Al-Bukhariy na Muslimu.","lang":"rn"},{"name":"68:43","price":"Amaso y’ibiremwa azoba araba hasi bidashoboye kuyunamura, vyugarijwe no guteterwa ku bihano vy’uwo musi. Mu vy’ukuri, vyahora bihamagarirwa kwubamira no kwiyegereza Imana Allah kw’isi mu gihe vyari bikomeye, bibishoboye, ariko ntivyigeze bigamburuka ngo biyubamire.","arabic":"خَٰشِعَةً أَبۡصَٰرُهُمۡ تَرۡهَقُهُمۡ ذِلَّةٞۖ وَقَدۡ كَانُواْ يُدۡعَوۡنَ إِلَى ٱلسُّجُودِ وَهُمۡ سَٰلِمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5314,"juzNumber":29,"footnotes":"","lang":"rn"},{"name":"68:44","price":"Ntumwa y’Imana! Ndekera abahakana iyi Qor’ani, Nzobihanira. Twebwe Allah, Tuzobashira mu bihano bukebuke mu kubaronsa amatungo n’ibibondo, mu buryo batazi ko ari kwo guhanwa;","arabic":"فَذَرۡنِي وَمَن يُكَذِّبُ بِهَٰذَا ٱلۡحَدِيثِۖ سَنَسۡتَدۡرِجُهُم مِّنۡ حَيۡثُ لَا يَعۡلَمُونَ","category":["68 (Al-Qalam)","Al-Qalam","Surah Al-Qalam"],"ayahNumber":5315,"juzNumber":29,"footnotes":"","lang":"rn"},{"name":"68:45","price":"Nzoheza rero Jewe Allah, Ndabahe no kuramba ntihutira kubahana, kugira barendegere mu bicumuro. Mu vy’ukuri, ihinyura ryanje gushika aho ndabacakira, rirahambaye cane.","arabic":"وَأُمۡلِي لَهُمۡۚ إِنَّ كَيۡدِي مَتِينٌ","category":["68 (Al-Qalam)","Al-Qalam","Surah Al-Qalam"],"ayahNumber":5316,"juzNumber":29,"footnotes":"","lang":"rn"},{"name":"68:46","price":"Ntumwa y’Imana! Canke woba usaba ababangikanyamana impembo y’ivy’isi kw’ishikirizabutumwa ryawe, ku buryo baremerwa n’iyo mpembo!","arabic":"أَمۡ تَسۡـَٔلُهُمۡ أَجۡرٗا فَهُم مِّن مَّغۡرَمٖ مُّثۡقَلُونَ","category":["68 (Al-Qalam)","Al-Qalam","Surah Al-Qalam"],"ayahNumber":5317,"juzNumber":29,"footnotes":"","lang":"rn"},{"name":"68:47","price":"Canke boba bazi ibinyegejwe ibiremwa, bagaheza bakandika bakavyisunga mu gushinga ingingo yuko ari bo ntore gusumba abemeramana!","arabic":"أَمۡ عِندَهُمُ ٱلۡغَيۡبُ فَهُمۡ يَكۡتُبُونَ","category":["68 (Al-Qalam)","Al-Qalam","Surah Al-Qalam"],"ayahNumber":5318,"juzNumber":29,"footnotes":"","lang":"rn"},{"name":"68:48","price":"Ntumwa y’Imana! Tenyenya rero gato, urindire ubutungane bw’Imana yawe Rurema Allah, kandi ntiwihute ngo ube nk’Intumwa Yunusu mwene Matta (nyakugira amahoro y’Imana Allah) yatamiwe n’ifi amahanga, igihe yatwarwa n’agashavu, ikananirwa kwihangana, igaheza igatabaza n’ishavu n’agahinda Imana yayo Rurema Allah ko Yokwihutira guhana abagarariji;","arabic":"فَٱصۡبِرۡ لِحُكۡمِ رَبِّكَ وَلَا تَكُن كَصَاحِبِ ٱلۡحُوتِ إِذۡ نَادَىٰ وَهُوَ مَكۡظُومٞ","category":["68 (Al-Qalam)","Al-Qalam","Surah Al-Qalam"],"ayahNumber":5319,"juzNumber":29,"footnotes":"","lang":"rn"},{"name":"68:49","price":"Iyo itagarukirwa n’impuhwe z’Imana yayo Rurema Allah, Ikayishoboza ukwigaya, nta nkeka ko yari gutabwa kw’isi y’ubugaragwa igahona, ifitiwe umwikomo n’Imana Allah;","arabic":"لَّوۡلَآ أَن تَدَٰرَكَهُۥ نِعۡمَةٞ مِّن رَّبِّهِۦ لَنُبِذَ بِٱلۡعَرَآءِ وَهُوَ مَذۡمُومٞ","category":["68 (Al-Qalam)","Al-Qalam","Surah Al-Qalam"],"ayahNumber":5320,"juzNumber":29,"footnotes":"","lang":"rn"},{"name":"68:50","price":"Ni ho rero Imana yayo Rurema Allah Yayitora kandi Iyituma ku bantu bayo, Iyishira no mu beranda.","arabic":"فَٱجۡتَبَٰهُ رَبُّهُۥ فَجَعَلَهُۥ مِنَ ٱلصَّٰلِحِينَ","category":["68 (Al-Qalam)","Al-Qalam","Surah Al-Qalam"],"ayahNumber":5321,"juzNumber":29,"footnotes":"","lang":"rn"},{"name":"68:51","price":"Ntumwa y’Imana! Abagararije, iyo bumvise uriko urasoma Qor’ani, barakuraba ijisho ribi rihakwa kugutura hasi ku kuntu bakwanka, maze kubera urwo rwanko bagufitiye, bagaca bavuga n'ishari n'akantu bati: “Vy’ukuri, ni umusazi”.","arabic":"وَإِن يَكَادُ ٱلَّذِينَ كَفَرُواْ لَيُزۡلِقُونَكَ بِأَبۡصَٰرِهِمۡ لَمَّا سَمِعُواْ ٱلذِّكۡرَ وَيَقُولُونَ إِنَّهُۥ لَمَجۡنُونٞ","category":["68 (Al-Qalam)","Al-Qalam","Surah Al-Qalam"],"ayahNumber":5322,"juzNumber":29,"footnotes":"","lang":"rn"},{"name":"68:52","price":"Iyo Qor’ani si ikindi rero, kiretse ko ari urwibutso n’inyigisho ku biremwa vyose (Amajini n’abantu).","arabic":"وَمَا هُوَ إِلَّا ذِكۡرٞ لِّلۡعَٰلَمِينَ","category":["68 (Al-Qalam)","Al-Qalam","Surah Al-Qalam"],"ayahNumber":5323,"juzNumber":29,"footnotes":"","lang":"rn"}],"chapter":["68 (Al-Qalam)","Al-Qalam","Surah Al-Qalam","Chapter Al-Qalam","Qalam","Surah Qalam","Chapter Qalam","Al Qalam","Surah Al Qalam","Chapter Al Qalam","Surah 68","Chapter 68","The Pen","القلم"]}