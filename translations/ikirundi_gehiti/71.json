{"data":[{"name":"71:1","price":"Mu vy’ukuri Twebwe Allah, Twarungitse Intumwa Nuhu (nyakugira amahoro y’Imana Allah) ku bantu bayo, Tuyibwira Duti: “Gabisha abantu bawe imbere yuko bashikirwa n’ibihano bibabaza cane”.","arabic":"إِنَّآ أَرۡسَلۡنَا نُوحًا إِلَىٰ قَوۡمِهِۦٓ أَنۡ أَنذِرۡ قَوۡمَكَ مِن قَبۡلِ أَن يَأۡتِيَهُمۡ عَذَابٌ أَلِيمٞ","category":["71 (Nuh)","Nuh","Surah Nuh"],"ayahNumber":5420,"juzNumber":29,"footnotes":"","lang":"rn"},{"name":"71:2","price":"Intumwa y’Imana Nuhu (nyakugira amahoro y’Imana Allah), iraheza ibabwira iti: “Bantu banje narungitsweko! Mu vy’ukuri jewe, ndi Umugabisha nyawe, nkaba ndi n’Intumwa kuri mwebwe.","arabic":"قَالَ يَٰقَوۡمِ إِنِّي لَكُمۡ نَذِيرٞ مُّبِينٌ","category":["71 (Nuh)","Nuh","Surah Nuh"],"ayahNumber":5421,"juzNumber":29,"footnotes":"","lang":"rn"},{"name":"71:3","price":"Ico ndabararikiye si ikindi, ni uko mwokwiyegereza Imana Allah mu vyo mukora vyose mukanayisenga ari Imwe Rudende mutayibangikanya, mugaheza mugatinya ibihano vyayo, maze mukanyumvira mu kwubahiriza amabwirizwa ndabashikiriza;","arabic":"أَنِ ٱعۡبُدُواْ ٱللَّهَ وَٱتَّقُوهُ وَأَطِيعُونِ","category":["71 (Nuh)","Nuh","Surah Nuh"],"ayahNumber":5422,"juzNumber":29,"footnotes":"","lang":"rn"},{"name":"71:4","price":"Imana Allah, Izoheza Ibagumirize akabanga ku vyaha vyanyu ntibibahanire, Yongere Ibongerereze imyaka y’ukubaho gushika kw’isango ntarengwa ry’umwe wese muri mwebwe ryo gupfa. Mu vy’ukuri isango ntarengwa ryo gupfa, ryagenwe n’Imana Allah, rigeze ntirisubizwa inyuma. Iyo muba mubizi rero, mwokwihutiye ukwemera Imana Allah\".","arabic":"يَغۡفِرۡ لَكُم مِّن ذُنُوبِكُمۡ وَيُؤَخِّرۡكُمۡ إِلَىٰٓ أَجَلٖ مُّسَمًّىۚ إِنَّ أَجَلَ ٱللَّهِ إِذَا جَآءَ لَا يُؤَخَّرُۚ لَوۡ كُنتُمۡ تَعۡلَمُونَ","category":["71 (Nuh)","Nuh","Surah Nuh"],"ayahNumber":5423,"juzNumber":29,"footnotes":"","lang":"rn"},{"name":"71:5","price":"Intumwa y’Imana Nuhu (nyakugira amahoro y’Imana Allah), yavuze iti: “Mana yanje Rurema Allah! Mu vy’ukuri aba bantu banje, narabahamagariye ku kwemera ijoro n’umurango;","arabic":"قَالَ رَبِّ إِنِّي دَعَوۡتُ قَوۡمِي لَيۡلٗا وَنَهَارٗا","category":["71 (Nuh)","Nuh","Surah Nuh"],"ayahNumber":5424,"juzNumber":29,"footnotes":"","lang":"rn"},{"name":"71:6","price":"Ariko ihamagara ryanje ryo kukwemera, nta co ryabunguye atari ukumpunga n’ukunyirengagiza;","arabic":"فَلَمۡ يَزِدۡهُمۡ دُعَآءِيٓ إِلَّا فِرَارٗا","category":["71 (Nuh)","Nuh","Surah Nuh"],"ayahNumber":5425,"juzNumber":29,"footnotes":"","lang":"rn"},{"name":"71:7","price":"Mu vy’ukuri, igihe cose ndabahamagariye ku kwemera kugira ngo Ubababarire ivyaha vyabo, baca bazibiza intoke amatwi yabo kugira ntibanyumve, bakipfuka n’impuzu zabo kugira ntibambone, gutyo bagatsimbatara ku buhakanyi, bakanirengagiza ukwemera ku manyama.","arabic":"وَإِنِّي كُلَّمَا دَعَوۡتُهُمۡ لِتَغۡفِرَ لَهُمۡ جَعَلُوٓاْ أَصَٰبِعَهُمۡ فِيٓ ءَاذَانِهِمۡ وَٱسۡتَغۡشَوۡاْ ثِيَابَهُمۡ وَأَصَرُّواْ وَٱسۡتَكۡبَرُواْ ٱسۡتِكۡبَارٗا","category":["71 (Nuh)","Nuh","Surah Nuh"],"ayahNumber":5426,"juzNumber":29,"footnotes":"","lang":"rn"},{"name":"71:8","price":"Hanyuma narabahamagariye ku kwemera izuba riva ku mugaragaro;","arabic":"ثُمَّ إِنِّي دَعَوۡتُهُمۡ جِهَارٗا","category":["71 (Nuh)","Nuh","Surah Nuh"],"ayahNumber":5427,"juzNumber":29,"footnotes":"","lang":"rn"},{"name":"71:9","price":"Hanyuma ndasemerera, ikindi gihe ndabongorera mw’ibanga;","arabic":"ثُمَّ إِنِّيٓ أَعۡلَنتُ لَهُمۡ وَأَسۡرَرۡتُ لَهُمۡ إِسۡرَارٗا","category":["71 (Nuh)","Nuh","Surah Nuh"],"ayahNumber":5428,"juzNumber":29,"footnotes":"","lang":"rn"},{"name":"71:10","price":"Ndaheza ndababwira nti: “Nimusabe Imana yanyu Rurema Allah imbabazi ku vyaha vyanyu, mwongere mwigaye kuri Yo ubugarariji bwanyu; mu vy’ukuri, ni Yo Nyenimbabazinyinshi;","arabic":"فَقُلۡتُ ٱسۡتَغۡفِرُواْ رَبَّكُمۡ إِنَّهُۥ كَانَ غَفَّارٗا","category":["71 (Nuh)","Nuh","Surah Nuh"],"ayahNumber":5429,"juzNumber":29,"footnotes":"","lang":"rn"},{"name":"71:11","price":"Nimwicisha bugufi ku Mana Allah, Izoheza Ibamanurire imvura nyinshi;","arabic":"يُرۡسِلِ ٱلسَّمَآءَ عَلَيۡكُم مِّدۡرَارٗا","category":["71 (Nuh)","Nuh","Surah Nuh"],"ayahNumber":5430,"juzNumber":29,"footnotes":"","lang":"rn"},{"name":"71:12","price":"Yongere Ibahe amatungo menshi n’ibibondo, Ibahe n’imirima itotahaye hamwe n’inzuzi.","arabic":"وَيُمۡدِدۡكُم بِأَمۡوَٰلٖ وَبَنِينَ وَيَجۡعَل لَّكُمۡ جَنَّٰتٖ وَيَجۡعَل لَّكُمۡ أَنۡهَٰرٗا","category":["71 (Nuh)","Nuh","Surah Nuh"],"ayahNumber":5431,"juzNumber":29,"footnotes":"","lang":"rn"},{"name":"71:13","price":"Mbega bantu! Ko mutubaha Imana yanyu Allah ngo muyizere, muyisenge!","arabic":"مَّا لَكُمۡ لَا تَرۡجُونَ لِلَّهِ وَقَارٗا","category":["71 (Nuh)","Nuh","Surah Nuh"],"ayahNumber":5432,"juzNumber":29,"footnotes":"","lang":"rn"},{"name":"71:14","price":"Mu gihe ari Yo Yabaremye mu rukurikirane rutandukanye[1];","arabic":"وَقَدۡ خَلَقَكُمۡ أَطۡوَارًا","category":["71 (Nuh)","Nuh","Surah Nuh"],"ayahNumber":5433,"juzNumber":29,"footnotes":"[1] Yarabaremye mu ntanga, hanyuma Iziremamwo amaraso avuze; hanyuma Iyaremamwo igihimba c’inyama, hanyuma Ikiremamwo amagufa; hanyuma Iraheza Yambika nya magufa inyama.","lang":"rn"},{"name":"71:15","price":"Mbega, ntimubona ukuntu Imana Allah Yaremye amajuru indwi agerekeranye!","arabic":"أَلَمۡ تَرَوۡاْ كَيۡفَ خَلَقَ ٱللَّهُ سَبۡعَ سَمَٰوَٰتٖ طِبَاقٗا","category":["71 (Nuh)","Nuh","Surah Nuh"],"ayahNumber":5434,"juzNumber":29,"footnotes":"","lang":"rn"},{"name":"71:16","price":"Iraheza Igira ukwezi kubaboneshereza mw’ijuru ribegereye, Igira n’izuba ngo ribabere itara ryakiriza bose rikabasusurutsa!","arabic":"وَجَعَلَ ٱلۡقَمَرَ فِيهِنَّ نُورٗا وَجَعَلَ ٱلشَّمۡسَ سِرَاجٗا","category":["71 (Nuh)","Nuh","Surah Nuh"],"ayahNumber":5435,"juzNumber":29,"footnotes":"","lang":"rn"},{"name":"71:17","price":"Burya Imana Allah, Yaremye inkomoko yanyu mw’ivu[2]; nka kurya Imeza imbuto mw’isi;","arabic":"وَٱللَّهُ أَنۢبَتَكُم مِّنَ ٱلۡأَرۡضِ نَبَاتٗا","category":["71 (Nuh)","Nuh","Surah Nuh"],"ayahNumber":5436,"juzNumber":29,"footnotes":"[2] Imana Allah Yaremye so wanyu Adamu mw’ivu, Iraheza Itegekanya ibikenewe mu mfungurwa mw’ivu, kugira ngo ashobore kubandanya kuba kw’isi.","lang":"rn"},{"name":"71:18","price":"Hanyuma, Imana Allah Izobasubiza mw’ivu mupfuye, Iheze Inaribazuremwo kandi ku musi w’impera.","arabic":"ثُمَّ يُعِيدُكُمۡ فِيهَا وَيُخۡرِجُكُمۡ إِخۡرَاجٗا","category":["71 (Nuh)","Nuh","Surah Nuh"],"ayahNumber":5437,"juzNumber":29,"footnotes":"","lang":"rn"},{"name":"71:19","price":"Imana Allah, ni Yo Yabagiriye isi nk’isaso;","arabic":"وَٱللَّهُ جَعَلَ لَكُمُ ٱلۡأَرۡضَ بِسَاطٗا","category":["71 (Nuh)","Nuh","Surah Nuh"],"ayahNumber":5438,"juzNumber":29,"footnotes":"","lang":"rn"},{"name":"71:20","price":"Kugira ngo mugendagende mwidegemvye kuri yo”.","arabic":"لِّتَسۡلُكُواْ مِنۡهَا سُبُلٗا فِجَاجٗا","category":["71 (Nuh)","Nuh","Surah Nuh"],"ayahNumber":5439,"juzNumber":29,"footnotes":"","lang":"rn"},{"name":"71:21","price":"Intumwa y’Imana Nuhu (nyakugira amahoro y’Imana Allah), yavuze iti: “Mana yanje Rurema Allah! Mu vy’ukuri, abantu banje barimonogoje mu kungarariza, baraheza bakurikira abantu ata co amatungo yabo n’abana babo bizobungura, atari uguhuba kw’isi no guhomba mu buzima bw’inyuma yo gupfa.","arabic":"قَالَ نُوحٞ رَّبِّ إِنَّهُمۡ عَصَوۡنِي وَٱتَّبَعُواْ مَن لَّمۡ يَزِدۡهُ مَالُهُۥ وَوَلَدُهُۥٓ إِلَّا خَسَارٗا","category":["71 (Nuh)","Nuh","Surah Nuh"],"ayahNumber":5440,"juzNumber":29,"footnotes":"","lang":"rn"},{"name":"71:22","price":"Abarongoye abandi, baragize n’ubwononyi bukomeye mu guhubisha ababumvira;","arabic":"وَمَكَرُواْ مَكۡرٗا كُبَّارٗا","category":["71 (Nuh)","Nuh","Surah Nuh"],"ayahNumber":5441,"juzNumber":29,"footnotes":"","lang":"rn"},{"name":"71:23","price":"Baraheza bavuga babwira ba nyarucari bati: “Ntimurote muvavanura no gusenga imana zanyu ngo musenge Imana ya Nuhu; ntimureke gusenga “Waddu”, canke “Suwaa’u”, canke “Yaghuuthi”, canke “Ya’uuqa” na “Nasri”[3]”.","arabic":"وَقَالُواْ لَا تَذَرُنَّ ءَالِهَتَكُمۡ وَلَا تَذَرُنَّ وَدّٗا وَلَا سُوَاعٗا وَلَا يَغُوثَ وَيَعُوقَ وَنَسۡرٗا","category":["71 (Nuh)","Nuh","Surah Nuh"],"ayahNumber":5442,"juzNumber":29,"footnotes":"[3] Ayo, ni amazina y’abantu beranda, bigeze kubaho hanyuma barapfa, maze shetani iraheza yosha abantu babo ko bobagirira ivyibutso bazokwama babibukirako, gutyo bagamburukire Imana Allah kurusha. Abashinze ivyo vyibutso, bamaze guhwera, hagaca igihe kirekire, shetani yashotse yosha abuzukuruza babo ko bosenga nya vyibutso, bakanavyifashisha mu gusaba. Ni na co gituma rero, kizira kikaziririzwa kugira ibishusho n'ivyibutso, kwubakira iburi ku mva, kuko inyuma y’igihe kirekire birashobora gusengwa mu gishingo c’Imana Allah.","lang":"rn"},{"name":"71:24","price":"Mu vy’ukuri abarongoye abandi, baramaze guhubisha ba nyarucari benshi. Kubera ivyo rero Mana! Ndagusavye ntiwongerereze abirenganije mu kukugarariza, kiretse ubuhuvyi n’agahombo ku kandi\".","arabic":"وَقَدۡ أَضَلُّواْ كَثِيرٗاۖ وَلَا تَزِدِ ٱلظَّٰلِمِينَ إِلَّا ضَلَٰلٗا","category":["71 (Nuh)","Nuh","Surah Nuh"],"ayahNumber":5443,"juzNumber":29,"footnotes":"","lang":"rn"},{"name":"71:25","price":"Kubera ibicumuro vyabo vy’agahomerabunwa rero, basomeshejwe nturi biturutse kw’isegenya. Bazokwinjizwa no mu muriro udahera. Ntibazoshobora kuronka ababatabara mu bihano, kiretse Imana Allah.","arabic":"مِّمَّا خَطِيٓـَٰٔتِهِمۡ أُغۡرِقُواْ فَأُدۡخِلُواْ نَارٗا فَلَمۡ يَجِدُواْ لَهُم مِّن دُونِ ٱللَّهِ أَنصَارٗا","category":["71 (Nuh)","Nuh","Surah Nuh"],"ayahNumber":5444,"juzNumber":29,"footnotes":"","lang":"rn"},{"name":"71:26","price":"Intumwa y’Imana Nuhu (nyakugira amahoro y’Imana Allah), imaze kwihebura ko batacemeye, yavuze iti: “Mana yanje Rurema Allah! Ntusige n’igisanira muri abo bagarariji, kigendagenda kw’isi;","arabic":"وَقَالَ نُوحٞ رَّبِّ لَا تَذَرۡ عَلَى ٱلۡأَرۡضِ مِنَ ٱلۡكَٰفِرِينَ دَيَّارًا","category":["71 (Nuh)","Nuh","Surah Nuh"],"ayahNumber":5445,"juzNumber":29,"footnotes":"","lang":"rn"},{"name":"71:27","price":"Mu vy’ukuri, niwabasigaza kuri iyi si, bazohubisha ibiremwa vyawe, kandi ntibazokwibaruka atari abantu b’abanyavyaha, b’abagarariji;","arabic":"إِنَّكَ إِن تَذَرۡهُمۡ يُضِلُّواْ عِبَادَكَ وَلَا يَلِدُوٓاْ إِلَّا فَاجِرٗا كَفَّارٗا","category":["71 (Nuh)","Nuh","Surah Nuh"],"ayahNumber":5446,"juzNumber":29,"footnotes":"","lang":"rn"},{"name":"71:28","price":"Mana yanje Rurema Allah! Ngirira imbabazi jewe n’abavyeyi banje, n’uwo wese yinjiye mu nzu yanje yemera Imana Allah. Wongere ubabarire abemeramana n’abemeramanakazi, kandi ntiwongerereze abirenganije mu kugarariza, kiretse ukubahonya kw'isi, hamwe n’agahombo mu buzima bw’inyuma yo gupfa”.","arabic":"رَّبِّ ٱغۡفِرۡ لِي وَلِوَٰلِدَيَّ وَلِمَن دَخَلَ بَيۡتِيَ مُؤۡمِنٗا وَلِلۡمُؤۡمِنِينَ وَٱلۡمُؤۡمِنَٰتِۖ وَلَا تَزِدِ ٱلظَّٰلِمِينَ إِلَّا تَبَارَۢا","category":["71 (Nuh)","Nuh","Surah Nuh"],"ayahNumber":5447,"juzNumber":29,"footnotes":"","lang":"rn"}],"chapter":["71 (Nuh)","Nuh","Surah Nuh","Chapter Nuh","Surah 71","Chapter 71","Noah","نوح"]}